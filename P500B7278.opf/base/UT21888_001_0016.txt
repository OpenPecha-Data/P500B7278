༢༡༧༽ 

གཏེར་གྱི་སྲུང་མས་བྱ་ར་མཛད༔ ཆོས་ཉིད་མཁའ་འགྲོའི་གསང་མཛོད་ལས༔ རྩ་གསུམ་དྲིལ་སྒྲུབ་དངོས་གྲུབ་མཆོག་སྟེར་རྡོ་རྗེའི་རྒྱ་ཅན་མཁའ་འགྲོའི་ཐུགས་བཅུད་ཤིན་ཏུ་ཟབ་པ་བཞུགས༔ དམ་ཉམས་རྣམས་ལ་ན་ར་ཀན༔ ༢༡༨༽ ན་མོ་གུ་རུ་དྷེ་ཝ་ཌཱ་ཀི་ཡེ༔ རང་རིག་རྩ་གསུམ་ལྷ་ལ་འདུད༔ ཆོས་ཉིད་མཁའ་འགྲོའི་གསང་མཛོད་ཀྱི༔ གདམས་པ་ཡང་བཅུད་ཟབ་མོའི་ཆོས༔ ཡེ་ཤེས་མཚོ་རྒྱལ་ཐུགས་དམ་མཐིལ༔ སྙན་བརྒྱུད་གབ་པའི་སྙིང་ཐིག་མཆོག༔ སྐལ་ལྡན་སེམས་ཀྱི་བུ་ལ་བསྟན༔ འགྲུབ་བླ་དངོས་གྲུབ་མྱུར་དུ་འབྱུང༔ གསང་བར་ཉམས་ལོངས་ ་རྒྱ༔ (Dakini secret letter here) ན་མོཿ རང་རིག་ངོ་བོ་དབྱེར་མེད་རྩ་གསུམ་ལྷ༔ མ་བཅོས་གཉུག་མའི་ངང་དུ་སྐྱབས་སུ་མཆི༔ མ་རིག་སྦུབས་སུ་འཕྱན་པའི་འགྲོ་བ་ཀུན༔ རང་བྱུང་སྐྱེ་མེད་རྟོགས་པར་ཡེ་སེམས་བསྐྱེད༔ ཨ་ཨ་ཨ༔ རྣམ་ཀུན་མཆོག་ལྡན་རང་བཞིན་སྟོང་པ་ཉིད༔ ཡེ་ཤེས་རང་མདངས་འོད་ལྔའི་གཞལ་ཡས་ཁང༔ འོད་གསལ་ལྷུན་གྲུབ་དཀྱིལ་འཁོར་ལྷའི་རྣམ་རོལ༔ དུ་མ་རོ་གཅིག་མཉམ་ཉིད་ཆེན་པོར་ཤར༔ རང་བྱུང་རིག་པ་ཀུན་བཟང་པདྨ་འབྱུང༔ རྩོལ་བྲལ་དོན་གྱི་བླ་མ་ཧེ་རུ་ཀ༔ དྲན་པ་ཡང་དག་ཁྱབ་བརྡལ་ཆེན་པོའི་ངང༔ འགག་མེད་སྟོང་གསལ་ཡི་དམ་གར་གྱི་དབང༔ སྨྲ་མེད་བརྗོད་འདས་བདེ་བའི་གར་དུ་བསྒྱུར༔ སྣང་སྟོང་རང་གྲོལ་རྡོ་རྗེ་ཕག་མོའི་གར༔ ཞེན་འཛིན་བྲལ་བ་བློ་འདས་ཀློང་ཆེན་ ༢༡༩༽མཁའ༔ དག་པ་མཉམ་ཉིད་ཆོས་སྐུའི་དབྱིངས་ནས་གཤེགས༔ རྩོལ་མེད་རང་བྱུང་རྩལ་སྣང་ཡེ་ཤེས་ལྷ༔ གཉུག་མ་འོད་གསལ་ཀ་དག་ངང་དུ་བཞུགས༔ ཕྱོགས་ལྷུང་བྲལ་བ་རང་བབས་སོ་མའི་ངང༔ དོན་དམ་ལྷ་ལ་སྐྱེ་མེད་ཡེ་ཕྱག་འཚལ༔ སྣང་ཡུལ་དག་པ་རབ་འབྱམས་བཀོད་པ་མཛེས༔ ཟག་མེད་ཏིང་འཛིན་སྤྲོས་བྲལ་མཆོད་པ་འབུལ༔ ཞལ་ཕྱག་མཚན་མ་བྲལ་བའི་ཡེ་ཤེས་ལྷ༔ ཁྱེར་སོ་གསུམ་ལྡན་དག་པ་རབ་འབྱམས་ཀློང༔ འཛིན་མེད་རང་གྲོལ་ཆེན་པོའི་ངང་དུ་བཟླ༔ ཨོཾ་གུ་རུ་དྷེ་ཝ་ཌཱ་ཀི་ནི་སརྦ་སིདྡྷི་ཕ་ལ་ཧཱུྃ་ཨཱཿ

ཞེས་པ་བརྒྱ་སྟོང་ཁྲི་འབུམ་བཟླས་པ་ཡིས༔ དོན་གྱི་རྩ་གསུམ་ལྷ་འགྲུབ་ས་མ་ཡ༔ དངོས་གྲུབ་རྣམ་གཉིས་ཐོབ་ནས་དོན་གཉིས་འགྲུབ༔ ཟུང་འཇུག་རྡོ་རྗེ་འཆང་གི་རང་ཞལ་མཇལ༔ འབྲས་བུ་ཕྱི་དུས་མི་རེ་ཨེ་མ་ཧོ༔ ས་མ་ཡ༔ སྐུ་གསུང་ཐུགས་ཀྱི་རྒྱ༔ རྗེས་རིམ་རྫོགས་ཆེན་རང་གདངས་སྐྱོངས༔ སྐྱེ་མེད་སྤྲོད་བྲལ་དབྱིངས་ཡེ་ངང༔ སྨྲ་བསམ་བརྗོད་མེད་དགོངས་པ་མཆོག༔ ༢༢༠༽ ཆོས་ཀུན་ས་ལེར་འོད་གསལ་ཆེ༔ ཟང་ཐལ་རྒྱ་ཡན་ཕྱོགས་ལྷུང་བྲལ༔ དེར་འཛིན་བྲལ་བ་གདོད་མའི་གཞི༔ ཉོན་མོངས་ཡེ་ཤེས་ཆེན་པོར་གྲོལ༔ གང་སྣང་གང་ཤར་ཆོས་ཉིད་གཤིས༔ ཐམས་ཅད་ཆོས་སྐུ་སྐྱེ་བ་མེད༔ གང་སྣང་མ་འགགས་ལོངས་སྐུར་ཤར༔ འཁྲུལ་བྲལ་ཀུན་ཁྱབ་སྤྲུལ་པའི་སྐུ༔ འཁོར་འདས་སྐུ་གསུམ་བདག་ཉིདཅན༔ ཀུན་བཟང་རྫོགས་པ་ཆེན་པོའོ༔ ཁྱད་ཆོས་དྲུག་ལྡན་རིག་པ་ཆེ༔ ཆོས་ཉིད་གདིང་ཆེན་བཞི་ལྡན་པ༔ གཞོན་ནུ་བུམ་སྐུར་མངོན་སངས་རྒྱས༔ ཡེ་རྫོགས་ཟབ་མོའི་སྙིང་བཅུད་འདི༔ རིམ་བཞིན་ཌཱ་ཀིས་བརྡ་རུ་བཏབ༔ དབྱངས་ཅན་སྤྲུལ་པའི་ཐུགས་དམ་མཐིལ༔ མ་འོངས་སྐལ་ལྡན་སེམས་ཀྱི་བུ༔ ཉམས་ལེན་གནད་གསང་འདི་མ་བརྩོན༔ རང་རིག་རང་གསལ་རྩ་གསུམ་ལྷ༔ མཉམ་ཉིད་ཀློང་ནས་རང་ཞལ་མཇལ༔ དོན་གཉིས་འགྲུབ་པར་ཐེ་ཚོམ་མེད༔ ས་མ་ཡ༔ སྐལ་ལྡན་གཅིག་དང་འཕྲད་པར་ཤོག༔ ལོག་ལྟ་ཅན་ལ་གུ་ཧྱ་རྒྱ༔ རྒྱ་རྒྱ་རྒྱ༔ སྐལ་མེད་བློ་དམན་རྣམས་ལ། (Dakini secret letter here) ན་ར་ཀན༔ བཀའ་སྲུང་གཏེར་སྲུང་ཚོགས་ཀྱིས་བྱ་ར་གྱིས༔ སྨོན་ལོག་དམ་ཉམས་ཁ་གསག་ཅན་རྣམས་ཀྱི༔ སྲོག་རྩ་དམར་འབྱིན་སྲིད་པའི་འདུ་བྱེད་སྣུབས༔ ས་མ་ཡ༔ སྐུ་གསུང་ཐུགས་ཀྱི་རྒྱ་ཡོད་དོ༔ ༔ བརྡ་ཐིམ༔ ཞེས་རྩ་གསུམ་དྲིལ་སྒྲུབ་དངོས་གྲུབ་མཆོག་སྟེར་འདི་ཡང་དུས་བབས་སྐབས་སྐྱེས་བུ་དམ་པ་པྲ་ཝ་མ་ཏིས་དབང་མདོག་རིན་པོ་ཆེའི་མཎྜལ་བཅས་བཀའ་ཕེབས་ཚེ་མ་བཅག་ཙམ་དུ་སྐྱོན་ཀུན་ལྡན་པ་འཆོལ་མོ་མདོ་མེད་དུད་འགྲོ་ལྟ་བུ་སུ་ཁ་བཛྲ་གྱིས་སྙན་བརྒྱུད་གསང་བའི་ཤོག་སེར་ལས་དག་པར་

༢༢༡༽ བྲིས་པའོ།། ནོར་འཁྲུལ་མཆིས་ན་མཁའ་འགྲོའི་ཚོགས་ལ་བཤགས༔ དགེ་བས་འགྲོ་ཀུན་བུ་བཞིན་ཌཱ་ཀིས་སྐྱོངས༔ དམ་ལ་མ་འདའ་བཛྲ་ས་མ་ཡ༔ ཨེ་མ་སྐལ་ལྡན་སེམས་ཀྱི་བུ༔ ཡེངས་མེད་ལྟ་བ་སྐྱོང་ཙམ་ན༔ གཏད་མེད་རང་གྲོལ་ཆེན་པོར་ཞོག༔ ཡོངས་གྲོལ་སྒོམ་མེད་འཛིན་བྲལ་བ༔ གཉུག་མ་ཤུགས་འབྱུང་ངང་དུ་ཞོག༔ རེ་དོགས་གཉིས་མེད་སྤྱོད་པ་ལ༔ བླ་དོར་བྲལ་བའི་ངང་དུ་ཞོག༔ ལྟ་སྒོམ་སྤྱོད་པ་སྒྲོ་བཏགས་ཙམ༔ དོན་དམ་རང་བྱུང་རྒྱལ་པོ་ཉིད༔ རང་རིག་སློང་དང་དབྱེར་མེད་འགྲོགསཿ ཆོས་སྐུ་བདེ་གཤེགས་སྙིང་པོ་མཆོག༔ སངས་རྒྱས་གཞན་དུ་འཚོལ་མི་དགོས༔ ཧ་ཧ། ཆོས་གྲོགས་དམ་པ་ལ་སུ་ཁའི་མིང་གིས་ཕུལ།། ཆོས་ཉིད་མཁའ་འགྲོའི་གསང་མཛོད་ལས༔ རྩ་གསུམ་ཚོགས་མཆོད་དངོས་གྲུབ་མཆོག་བརྙེས་བཞུགས་སོ༔ རྒྱ་རྒྱ་རྒྱཿ ༔ ན་མོ་གུ་རུ་དྷེ་ཝ་ཌཱ་ཀི་ཡེ༔ རྩ་གསུམ་ལྷ་ལ་གུས་པས་འདུད༔ རྣལ་འབྱོར་ལམ་ཁྱེར་ཚོགས་བསོག་ཕྱིར༔ སྤྲོས་མེད་རྒྱུན་ཁྱེར་ཟབ་མོ་བསྟན༔ སྐལ་ལྡན་བུ་ཡིས་ཉམས་སུ་ལོངས༔ ས་མ་ཡ༔ སྣང་བ་ཡངས་པའི་གཏོར་གཞོང་དུ༔ རིག་རྩལ་འགག་མེད་ཚོགས་རྫས་བཤམས༔ སྣང་སྟོང་གཉིས་མེད་དཀྱིལ་འཁོར་དུ༔ ཟག་མེད་ལོངས་སྤྱོད་ཚོགས་སུ་འབུལ༔ ལྷ་ཡི་ཏིང་འཛིན་ལྡན་པའི་ངང༔ ཨཱཿ སྣོད་བཅུད་དག་མཉམ་རོལ་པ་ལས༔ རང་བྱུང་མཚན་ ༢༢༢༽ལྡན་བྷནྡྷ་རུ༔ ཚོགས་རྫས་ཤ་ལྔ་བདུད་རྩི་ལྔ༔ ཟག་མེད་ཡེ་ཤེས་བདུད་རྩི་གྱུར༔ རཾ་ཡཾ་ཁཾཿ ཨོཾ་ཨཱཿཧཱུྃ༔ ཧཱུྃ་ཧྲཱིཿ སྣང་སྲིད་དག་པ་རབ་འབྱམས་གཞལ་ཡས་ཁང༔ གཟུགས་སྣང་དག་པ་རབ་འབྱམས་རྩ་གསུམ་ལྷ༔ གཤེགས་བཞུགས་མཚན་མ་བྲལ་བ་འོད་གསལ་ཀློང༔ རིག་སྟོང་བརྗོད་པ་བྲལ་བའི་ངང་དུ་གཤེགས༔ སྣང་སྲིད་དག་མཉམ་ཆེན་པོའི་རང་བཞིན་ལ༔ འཁོར་འདས་ཡོངས་དག་འདོད་ཡོན་ཚོགས་མཆོད་འབུལ༔ ཞེན་བྲལ་དག་པ་ཆེན་པོའི་ཀློང་དུ་བསྐངས༔ གཉིས་སྣང་འཛིན་པ་ཆོས་དབྱིངས་ཆེན་པོར་བཤགས༔ མ་རིག་དམ་ཉམས་རུ་ཏྲ་དབྱིངས་སུ་བསྒྲལ༔ དོན་དམ་སྐྱེ་མེད་ལྷ་ཡི་ཞལ་དུ་བསྟབ༔

ཐབས་ཤེས་དམ་རྫས་མཆོག་གི་དངོས་གྲུབ་སྩོལ༔ ཨ་ལ་ལ་ཧོཿ འཁོར་འདས་སྣང་སེམས་མགྲོན་ཀུན་ལྷག་མས་ཚིམས༔ རང་རིག་འོད་གསལ་མངོན་གྱུར་དངོས་གྲུབ་སྩོལ༔ འཇའ་ལུས་རྡོ་རྗེའི་སྐུ་བརྙེས་བུམ་སྐུར་གྲོལ༔ མི་གནས་ཡེ་ཤེས་གཏན་སྲིད་ཟིན་པར་ཤོག༔ ཅེས་རྩ་གསུམ་ཚོགས་མཆོད་དངོས་གྲུབ་མཆོག་བརྙེས་ཟབ་མོ་འདི་ཡང་བསླབ་གསུམ་རྣལ་འབྱོར་གྱིས་ཕྱུག་པ་པྲ་ཝ་མ་ཏི་དང་པདྨ་ལྷུན་འགྲུབ་སོགས་ཀྱིས་བསྐུལ་ངོར་སུ་ཁ་བཛྲ་གྱིས་གཏན་ལ་ཕབ་པའི་ཡི་གེ་པ་ནི་སྣང་མཛད་ཀྱིས་བགྱིས་པའོ།། དགེའོ།། དྲིལ་སྒྲུབ་མཆོད་བསྟོད་ནི༔ ཨོཾ༔ ཀ་དག་ཀློང་ལས་ ༢༢༣༽ལྷུན་གྲུབ་རྩལ༔ ཕྱི་ནང་གསང་བའི་མཆོད་པའི་ཚོགས༔ དཀྱིལ་འཁོར་ལྷ་ཚོགས་རྣམས་ལ་འབུལ༔ བཞེས་ནས་མཆོག་ཐུན་དངོས་གྲུབ་སྩོལ༔ ཨོཾ་མ་ཧཱ་བཛྲ་ཨརྒྷཾ༴ སོགས༔ ཤཔྡ་རཱུ་པ༴ སོགས༔ སྤརྴེ་སརྦ་པཉྩ་ཨ་མྲྀ་ཏ་བ་ལིཾ་ཏ་རཀྟ་སརྦ་པཱུ་ཛ་ལ་ཁཱ་ཧིཿ དེ་ནས་བསྟོད་པ་ནི༔ ཧཱུྃ༔ མ་ཆགས་སྐྱོན་བྲལ་བདེ་གཤེགས་ཀུན་འདུས་དཔལ༔ ཡེ་ཤེས་རང་མདངས་རྩ་གསུམ་དཀྱིལ་འཁོར་ལྷའི༔ སྐུ་གསུང་ཐུགས་ཡོན་ཕྲིན་ལས་བཅས་ལ་བསྟོད༔ དོན་གཉིས་དངོས་གྲུབ་དམ་པ་བདག་ལ་སྩོལ༔ གཞོན་བུ་བུམ་སྐུར་ཡང་དག་སངས་རྒྱས་ཤོག༔ ཅེས་པ་འདི་ཡང་དགེ་བཙུན་དམ་པ་སངས་ཆོའི་བཞེད་ངོར་བདེ་པའི་རྡོ་རྗེས་བྲིས།། ༢༢༤༽