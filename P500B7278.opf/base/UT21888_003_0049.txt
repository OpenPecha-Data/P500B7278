༤༧༥༽ མཁའ་འགྲོའི་ཐུགས་ཏིག་ལས༔ ཚེ་འཕེལ་ཡིད་བཞིན་འཁོར་ལོའི་མངོན་རྟོགས་བསྡུས་པ་བཞུགས༔ ༤༧༦༽ ན་མོ་པདྨ་ཀཱ་ར་ཡེ༔ གང་ཞིག་རྣལ་འབྱོར་ལྡན་པ་ཡིས༔ སྣང་རྟོག་ལྷ་ཡི་ཕྱག་རྒྱ་རུ༔ བསྒོམ་ཞིང་ཚེ་བཅུད་ལེན་པའི་ཐབས༔ ཡིད་བཞིན་འཁོར་ལོའི་སྒྲུབ་པ་བསྟན༔ ས་མ་ཡ༔ དང་པོ་སྐྱབས་འགྲོ་སེམས་བསྐྱེད་ནི༔

 ན་མོ༔ རྒྱལ་བ་ཀུན་ཡུམ་འཕགས་མ་སྒྲོལ༔ བྱང་ཆུབ་བར་དུ་སྐྱབས་སུ་མཆི༔ འགྲོ་རྣམས་སངས་རྒྱས་སར་འགོད་ཕྱིར༔ སྨོན་དང་འཇུག་པའི་བྱང་སེམས་བསྐྱེད༔ ལན་གསུམ་བརྗོད་མཐར་ཚོགས་བསགས་ནི༔ ཧོཿ རྒྱལ་ཡུམ་འཕགས་མའི་དཀྱིལ་འཁོར་ལ༔ སྒོ་གསུམ་དད་པས་ཕྱག་འཚལ་ལོ༔ དངོས་འབྱོར་ཡིད་སྤྲུལ་མཆོད་ཚོགས་འབུལ༔ སྡོམ་གསུམ་བསྲུང་མཚམས་འགལ་འདས་བཤགས༔ དུས་གསུམ་དགེ་ལ་རྗེས་ཡི་རངས༔ ཆོས་ཀྱི་འཁོར་ལོ་བསྐོར་དུ་གསོལ༔ རྒྱལ་རྣམས་མྱ་ངན་མི་འདའ་བཞུགས༔ དགེ་ཚོགས་འགྲོ་བ་ཡོངས་ལ་བསྔོ༔ བླ་མེད་བྱང་ཆུབ་མྱུར་ཐོབ་ཤོག༔ ཅེས་བརྗོད་དེ་ནས་དངོས་གཞི་ནི༔ ཨཱཿ ཆོས་རྣམས་རང་བཞིན་སྟོང་པ་ཆེཿ སྟོང་ཉིད་གདངས་ལས་སྙིང་རྗེའི་རྩལ༔ རིག་པ་རྒྱུ་ཡིག་ཏཱཾ་དཀར་གསལ༔ དེ་ལས་འོད་ཟེར་རབ་འཕྲོས་པས༔ སྣང་བ་དག་པ་སྟོང་ཆེན་མཁའ༔ སྲིད་པ་ ༤༧༧༽སྒྱུ་འཕྲུལ་རོལ་པའི་ཞིང༔ བཀོད་པ་རབ་རྫོགས་གཞལ་ཡས་དབུས༔ ཆུ་སྐྱེས་གེ་སར་བཞད་པའི་སྟེང༔ ཟླ་བའི་གདན་ལ་རང་རིག་ཏཱྃ༔ དེ་ལས་འོད་འཕྲོས་དོན་གཉིས་བྱས༔ ཚུར་འདུས་ཡོངས་སུ་གྱུར་པ་ལས༔ རང་ཉིད་ཡིད་བཞིན་འཁོར་ལོའི་སྐུ༔ དཀར་གསལ་ཞི་འཛུམ་མཚན་དཔེ་ལྡན༔ ཞལ་གཅིག་སྤྱན་གསུམ་བཞད་པའི་ཞལ༔ ཕྱག་གཉིས་གཡས་པས་མཆོད་སྦྱིན་དང༔ གཡོན་པ་དཀོན་མཆོག་གསུམ་མཚོན་རྒྱས༔ ཨུཏྤལ་སྟེང་ན་ཚེ་བུམ་འཛིན༔ ཞབས་གཉིས་རྡོ་རྗེའི་སྐྱིལ་ཀྲུང་བཞུགས༔ ཕྱག་ཞབས་མཐིལ་བཞིར་ཡེ་ཤེས་སྤྱན༔ འོད་འབར་ཟླ་བའི་རྒྱབ་ཡོལ་མཛད༔ སྐུ་ལ་ལོངས་སྤྱོད་རྒྱན་ཆས་རྫོགས༔ སྣང་སྟོང་ཡེ་ཤེས་སྒྱུ་མའི་སྐུར༔ འཇའ་ཚོན་བཞིན་དུ་ཝ་ལེར་བསྒོམ༔ སྤྱི་བོར་རིགས་ཀྱི་བདག་པོ་ནི༔ འོད་སྣང་མཐའ་ཡས་ཚེ་དཔག་མེད༔ ལོངས་སྤྱོད་རྒྱན་རྫོགས་ཚེ་བུམ་འཛིན༔ ཡེ་ཤེས་འཇའ་འོད་ཀློང་དུ་གསལ༔ ཐུགས་ཀར་པདྨ་ཟླ་རྒྱས་སྟེང༔ ཏཱྃ་ཡིག་དཀར་པོའི་མཐའ་བསྐོར་དུ༔ སྔགས་ཕྲེང་གཡོན་དུ་འཁོར་བ་ལས༔ འོད་ཟེར་ཡར་ ༤༧༨༽འཕྲོས་རྒྱལ་རྣམས་མཆོད༔ ཐུགས་རྗེ་བྱིན་རླབས་ནུས་པ་བསྡུས༔

མར་འཕྲོས་འགྲོ་བའི་ལས་ཉོན་སྦྱངས༔ ཚེ་བསོད་དཔལ་འབྱོར་ཐམས་ཅད་དང༔ འབྱུང་ལྔའི་དྭངས་བཅུད་མ་ལུས་ཀུན༔ འོད་ཀྱི་རྣམ་པར་ཚུར་འདུས་བསྟིམ༔ སྲོག་གི་སྙིང་པོར་རོ་གཅིག་འདྲེས༔ སྣང་བ་ལྷ་ལ་གྲགས་པ་སྔགས༔ དྲན་རྟོག་ཆོས་ཉིད་འཁོར་ལོ་ཆེ༔ གདན་གསུམ་དཀྱིལ་འཁོར་གསུམ་ལྡན་ངང༔ མ་བཅོས་རང་བྱུང་བདེ་བ་ཆེ༔ ཨོཾ་ཏཱ་རེ་ཏུཏྟཱ་རེ་ཏུ་རེ་མ་མ་ཨཱ་ཡུརྫྙཱ་ན་སིདྡྷི་ཧཱུྃ༔ ཤེས་པ་གཞན་དུ་མ་ཡེངས་པར༔ ལྷ་ཡི་ཏིང་འཛིན་ལྡན་པའི་ངང༔ མི་ཚིག་བདག་གིས་བར་མ་བཅད༔ འབུམ་ཕྲག་བདུན་གྱིས་དངོས་གྲུབ་ཐོབ༔ བར་སྐབས་ཚེ་དམིགས་འདི་ལྟར་བྱ༔ ཐུགས་སྲོག་ས་བོན་ཁོང་གསེང་དུ༔ གཡས་སུ་ཨ་དཀར་བླ་ཡི་རྟེན༔ གཡོན་དུ་ཧཱུྃ་སྔོན་ཚེ་ཡི་རྟེན༔ དབུས་སུ་ནྲྀཿལྗང་སྲོག་གི་རྟེན༔ རང་མདོག་འོད་ཐིག་ཀློང་དུ་གསལ༔ ཐུགས་སྲོག་ཏཱཾཿལས་འོད་འཕྲོས་པས༔ འཁོར་འདས་གཉིས་ཀྱི་ཚེ་བསོད་དཔལ༔ ཡེ་ཤེས་ཡོན་ཏན་མ་ལུས་པ༔ འོད་ཟེར་དཀར་ལྗང་མཐིང་གསུམ་གྱི༔ རྣམ་པར་བསྡུས་ཏེ་ཚངས་བུག་དང༔ ཤངས་སྒྲོམ་ནས་ཞུགས་ལུས་ལ་ཐིམ༔ ས་བོན་རྣམས་དང་དབྱེར་མེད་བསྲེ༔ སླར་ཡང་འབྱུང་ལྔའི་དྭངས་བཅུད་རྣམས༔ ལྔ་ལྡན་འོད་ཀྱི་རྣམ་པར་བསྡུས༔ ༤༧༩༽ཤ་ཁྲག་དྲོད་དབུགས་སེམས་ཁམས་རྣམས༔ གསོ་ཞིང་ཡེ་ཤེས་ལྔ་ཡི་སྒྲོམ༔ མི་འགྱུར་རྡོ་རྗེའི་ཚེ་རྒྱས་ཐོབས༔ དམིགས་གནད་འདི་ལྟར་ལྡན་པའི་ངང༔ བུམ་ཅན་རླུང་གི་གཞུར་དྲངས་ལ༔ ཡིད་བཟླས་སྙིང་པོ་འདི་བརྗོད་བྱ༔ ཨོཾ་ཏཱ་རེ་ཏུཏྟཱ་རེ་ཏུ་རེ་མ་མ་ཨཱ་ཡུརྫྙཱ་ན་མ་ཧཱ་པུཎྱེ་ཚེ་བྷྲཱུྃ་ནྲྀ་ཛཿསརྦ་སིདྡྷི་ཕ་ལ་ཧཱུྃ༔ ཞེས་བཟླས་ཕྱི་ནང་གཞན་གསུམ་ཀུན༔ སྔགས་ཀྱི་འོད་དང་སྒྲ་ཡིས་ཁྱབ༔ འབྱིན་འཇུག་རླུང་གི་གནད་གཅུན་ན༔ མི་འགྱུར་རྡོ་རྗེའི་ཚེ་ཐོབ་ངེས༔ ས་མ་ཡ༔ ཨེ་མ༔ དེ་ལྟར་ཚེ་འཕེལ་ཡིད་བཞིན་འཁོར་ལོ་ཡི༔ སྒྲུབ་ཐབས་རྒྱུན་ཁྱེར་གནད་ཀྱི་གདམས་པ་འདི༔ ཕོ་མོ་མཚོ་རྒྱལ་བདག་གི་གཅེས་བའི་ནོར༔ ཞི་བ་རྡོ་རྗེ་མཚོ་ཉིད་ཁྱོད་ལ་གཏད༔ མ་འོངས་ལས་ཅན་གཅིག་དང་འདི་འཕྲད་ཤོག༔

བཀའ་ཡི་གཉེར་འཛིན་ཚེ་རིང་མ་ལ་བཅོལ༔ སྐལ་ལྡན་ལས་འཕྲོ་ཅན་དང་འཕྲད་པར་ཤོག༔ སྐལ་མེད་ལོག་ལྟ་ཅན་ལ་ཨ་ཐཾ་རྒྱ༔ ས་མ་ཡ༔ རྒྱ་རྒྱ་རྒྱ༔ བརྡ་ཐིམ༔ ༔ ཞེས་པ་འདི་ཡང་མཁས་མཆོག་གྲུབ་པའི་དབང་ཕྱུག་དམ་པ་བླ་མ་ཚེ་མཆོག་རིན་པོ་ཆེའི་ཞལ་སྔ་ནས་འདི་ལྟར་དགོས་ཞེས་ནན་ཆེར་བཀའ་གནང་སྤྱི་བོར་ཕེབས་པ་དང༔ གྲོགས་དམ་པའི་དུས་ཐབས་རྟེན་འབྲེལ་གྱི་མཐུས་གཏད་རྒྱ་ཅུང་ཟད་སད་པ་ལ་བརྟེན་ནས་གང་གི་ཞལ་ངོ་མ་བཟློག་ཙམ་དུ་ཡིག་མེད་མཁའ་འགྲོའི་འཕྲུལ་བརྡ་ལས་སློབ་འབངས་ཐ་ཤལ་བ་ ༤༨༠༽ཀུན་བཟང་བདེ་སྐྱོང་དབང་མོས་ཉམས་ཆོས་ཡིག་རིས་སུ་བྲིས་པའོ།། ༈ ཐུན་མཐར་ཉེར་སྤྱོད་ཀྱིས་མཆོད་ལ་བསྟོད་པ་ནི༔ ཧཱུྃ༔ འཕགས་པའི་ཐུགས་རྗེ་ལས་སྤྲུལ་རྗེ་བཙུན་མ༔ དུས་གསུམ་རྒྱལ་བའི་ཡུམ་གྱུར་ཚེ་ཡི་ལྷ༔ དཀར་གསལ་མདངས་ལྡན་མཚན་དཔེའི་གཟི་བརྗིད་འབར༔ སྒྲུབ་པ་པོ་ལ་མཆོག་གི་དངོས་གྲུབ་སྟེར༔ འཕགས་མ་ཡིད་བཞིན་འཁོར་ལོར་ཕྱག་འཚལ་བསྟོད༔ ཚེ་རབས་ཀུན་ཏུ་འབྲལ་མེད་རྗེས་བཟུང་ནས༔ བདེ་ཆེན་གཡུ་ལོ་བཀོད་དུ་སྐྱེ་བར་ཤོག༔ ཅེས་པའང་བདེ་བའི་རྡོ་རྗེས་སོ།། དགེའོ།། ༈ འཆི་བ་བསླུ་ཐབས་ཀུ་ས་ལིའི་མན་ངག་ལ། བསྲུང་བྱ་ཕོ་མོ་གང་ཡིན་གྱི་སྐུ་གླུད་རྒྱན་ལྡན་ཞིག་དང༌། བཤལ་ཆུ་འོ་ཆབ། ཆང་བུ། ཤ་དུམ། ངར་གླུད། འབྲུ་སྣ་སོགས་གཞུང་བཞིན་དང༌། བདག་བསྐྱེད་ཆོ་ག་སྒྲོལ་དཀར་བསྡུས་ཙམ་མཐར། གཞན་ཡང་གླུད་གཏོར་བྱིན་བརླབས་དང་འགུགས་པ་བྱ། གཞུང་ལས། ཨོཾ་ཨཱཿཧཱུྃ་དང་སཾ་བྷ་ར་བདུན་གྱིས་ཆང་བུ་ཤ་དུམ་ངར་མི་སོགས་བསྔོ་ཞིང་མཚན་བཞི་བརྗོད་མཐར། ཀྱཻཿ འཁྲུལ་སྣང་ལས་ཀྱི་སོགས། དཔལ་ཐོབ་ཤོག༔ ཡང༌། ཨོཾ་ཨཱཿཧཱུྃ་དང་སཾ་བྷ་ར་གོང་བཞིན། ཀྱཻཿའཁྲུལ་སྣང་ལས་ཀྱི་སོགས། དེའི་འགྲེས་ཀྱིས་ ༤༨༡༽ལན་གྲངས་ཅི་རིགས་པར་བསྔོ་ཞིང༌། སྤྲོ་ན་རྫོངས་འདེབས། གཤེགས་གསོལ་གཞན་ནས་འཛུད། མིན་ཀྱང་བགེགས་བསྐྲད་བྱས་ཏེ་གླུད་སྦྲ་ཁང་མི་མཐོང་སར་ཆུང་དུ་བསྐྱལ་ནས་སྲུང་གུར་བཀྲ་ཤིས་སོགས་བྱའོ།།

གཏེར་སྟོན་ཉིད་ཀྱི་ཞལ་གསུང་བཞིན་ཚུལ་རྡོར་པས་བྲིས་པའོ།། དགེའོ།། ༈ འཕྲུལ་ཡིག་ལས༔ རྗེ་བཙུན་སྒྲོལ་མའི་གསོལ་འདེབས་དཔག་བསམ་སྙེ་མ་བཞུགས༔ ཨེ་མ་ཧོཿ སྐྱབས་གནས་བསླུ་མེད་དཀོན་མཆོག་རྣམ་པ་གསུམ༔ ཐུགས་རྗེ་བྱིན་རླབས་གཅིག་བསྡུས་བཅོམ་ལྡན་མ༔ འཕགས་མ་ཉེར་གཅིག་ཞབས་ལ་གུས་ཕྱག་འཚལ༔ བདག་སོགས་འདི་ནས་ཚེ་རབས་ཐམས་ཅད་དུ༔ འཕགས་མ་ཁྱེད་ཀྱིས་བརྩེ་བས་རྗེས་བཟུང་སྟེ༔ བདག་མཐོང་ཐོས་དང་དྲན་རེག་འགྲོ་བ་ཀུན༔ རླབས་ཆེན་བྱང་ཆུབ་སེམས་མཆོག་རྒྱུད་སྐྱེས་ནས༔ མྱུར་དུ་རྫོགས་པའི་སངས་རྒྱས་ཐོབ་པར་ཤོག༔ འདི་ལ་རྟག་ཏུ་བརྩོན་གྱུར་ན༔ འཕགས་མས་རྗེས་བཟུང་ཐེ་ཚོམ་མེད༔ ས་མ་ཡ༔ ཅེས་པ་འདི་ཡང་དགེ་བཙུན་དམ་པ་ལྷ་རྗེ་བསམ་གཏན་གྱིས་འདི་ལྟར་དགོས་ཞེས་ནན་ཆེར་བསྐུལ་ངོར་མདོ་མེད་བདེ་བའི་རྡོ་རྗེས་སེར་དགོན་ ༤༨༢༽དབེན་ཕྲོད་ནས་བྲིས་པའོ།། དགེའོ།། ༈ ཆོས་ཉིད་མཁའ་འགྲོའི་གསང་མཛོད་ལས༔ འཕགས་མའི་གསོལ་འདེབས་འཇིགས་པ་ཀུན་སྐྱོབ་བཞུགས༔ ཨེ་མ་ཧོཿ ཀ་དག་སྤྲོས་བྲལ་འོད་གསལ་རིག་པའི་དབྱིངས༔ ལྷུན་གྲུབ་སྣང་ཆ་མ་འགགས་སྒྱུ་འཕྲུལ་གར༔ ཐུགས་རྗེ་རྒྱལ་བ་ཀུན་གྱི་ཡུམ་གཅིག་མ༔ རྗེ་བཙུན་ཨཱརྻ་ཏཱ་རེ་ཚེ་སྦྱིན་དཔལ༔ གསོལ་བ་འདེབས་སོ་རླུང་སེམས་དབང་བསྡུས་ནས༔ ཚེ་དང་བསོད་ནམས་འཕེལ་བར་མཛད་དུ་གསོལ༔ ཨོཾ་ཏཱ་རེ་ཏུཏྟཱ་རེ་ཏུ་རེ་མ་མ་ཨ་ཡུརྫྙཱ་ན་སིདྡྷི་བྷྲཱུྃ་སྭཱ་ཧཱཿ ཁྱེད་ལ་བསྟོད་ཅིང་གསོལ་བ་བཏབ་པའི་མཐུས༔ བདག་གི་ཚེ་བསོད་དཔལ་འབྱོར་རྒྱས་པ་དང༔ འཇིགས་པ་བཅུ་དྲུག་རྐྱེན་ངན་བར་ཆད་སོལ༔ འགྲོ་ལ་གནོད་པའི་གདོན་བགེགས་འབྱུང་པོ་ཐུལ༔ བསྟན་ལ་འཚེ་བྱེད་དམ་སྲི་མ་ལུས་པ༔ མ་ཁྱོད་ཐུགས་རྗེ་ནུས་མཐུའི་སྟོབས་རྩལ་གྱིས༔ མ་ལུས་ཞི་ཞིང་བསྟན་པ་རྒྱས་པར་མཛོད༔ བསྟན་འཛིན་དམ་པའི་སྐུ་ཚེ་བསྲིང་བ་དང༔ དགེ་འདུན་སྡེ་ཚོགས་འཕེལ་བར་བྱིན་གྱིས་རློབས༔ ཅེས་པ་འདི་ཡང་སྤྲུལ་སྐུ་རིན་པོ་ཆེའི་བཀའ་ཕེབས་མ་བཅག་ཙམ་དུ་སྤྲང་མོ་སྐལ་བཟང་སྒྲོན་མའི་མིང་གིས་བྲིས་ནས་ཕུལ་བའོ།།

དགེའོ།། ༤༧༥༽ མཁའ་འགྲོའི་ཐུགས་ཏིག་ལས༔ ཚེ་འཕེལ་ཡིད་བཞིན་འཁོར་ལོའི་མངོན་རྟོགས་བསྡུས་པ་བཞུགས༔ ༤༧༦༽ ན་མོ་པདྨ་ཀཱ་ར་ཡེ༔ གང་ཞིག་རྣལ་འབྱོར་ལྡན་པ་ཡིས༔ སྣང་རྟོག་ལྷ་ཡི་ཕྱག་རྒྱ་རུ༔ བསྒོམ་ཞིང་ཚེ་བཅུད་ལེན་པའི་ཐབས༔ ཡིད་བཞིན་འཁོར་ལོའི་སྒྲུབ་པ་བསྟན༔ ས་མ་ཡ༔ དང་པོ་སྐྱབས་འགྲོ་སེམས་བསྐྱེད་ནི༔ ན་མོ༔ རྒྱལ་བ་ཀུན་ཡུམ་འཕགས་མ་སྒྲོལ༔ བྱང་ཆུབ་བར་དུ་སྐྱབས་སུ་མཆི༔ འགྲོ་རྣམས་སངས་རྒྱས་སར་འགོད་ཕྱིར༔ སྨོན་དང་འཇུག་པའི་བྱང་སེམས་བསྐྱེད༔ ལན་གསུམ་བརྗོད་མཐར་ཚོགས་བསགས་ནི༔ ཧོཿ རྒྱལ་ཡུམ་འཕགས་མའི་དཀྱིལ་འཁོར་ལ༔ སྒོ་གསུམ་དད་པས་ཕྱག་འཚལ་ལོ༔ དངོས་འབྱོར་ཡིད་སྤྲུལ་མཆོད་ཚོགས་འབུལ༔ སྡོམ་གསུམ་བསྲུང་མཚམས་འགལ་འདས་བཤགས༔ དུས་གསུམ་དགེ་ལ་རྗེས་ཡི་རངས༔ ཆོས་ཀྱི་འཁོར་ལོ་བསྐོར་དུ་གསོལ༔ རྒྱལ་རྣམས་མྱ་ངན་མི་འདའ་བཞུགས༔ དགེ་ཚོགས་འགྲོ་བ་ཡོངས་ལ་བསྔོ༔ བླ་མེད་བྱང་ཆུབ་མྱུར་ཐོབ་ཤོག༔ ཅེས་བརྗོད་དེ་ནས་དངོས་གཞི་ནི༔ ཨཱཿ ཆོས་རྣམས་རང་བཞིན་སྟོང་པ་ཆེཿ སྟོང་ཉིད་གདངས་ལས་སྙིང་རྗེའི་རྩལ༔ རིག་པ་རྒྱུ་ཡིག་ཏཱཾ་དཀར་གསལ༔ དེ་ལས་འོད་ཟེར་རབ་འཕྲོས་པས༔ སྣང་བ་དག་པ་སྟོང་ཆེན་མཁའ༔ སྲིད་པ་ ༤༧༧༽སྒྱུ་འཕྲུལ་རོལ་པའི་ཞིང༔ བཀོད་པ་རབ་རྫོགས་གཞལ་ཡས་དབུས༔ ཆུ་སྐྱེས་གེ་སར་བཞད་པའི་སྟེང༔ ཟླ་བའི་གདན་ལ་རང་རིག་ཏཱྃ༔ དེ་ལས་འོད་འཕྲོས་དོན་གཉིས་བྱས༔ ཚུར་འདུས་ཡོངས་སུ་གྱུར་པ་ལས༔ རང་ཉིད་ཡིད་བཞིན་འཁོར་ལོའི་སྐུ༔ དཀར་གསལ་ཞི་འཛུམ་མཚན་དཔེ་ལྡན༔ ཞལ་གཅིག་སྤྱན་གསུམ་བཞད་པའི་ཞལ༔ ཕྱག་གཉིས་གཡས་པས་མཆོད་སྦྱིན་དང༔ གཡོན་པ་དཀོན་མཆོག་གསུམ་མཚོན་རྒྱས༔ ཨུཏྤལ་སྟེང་ན་ཚེ་བུམ་འཛིན༔ ཞབས་གཉིས་རྡོ་རྗེའི་སྐྱིལ་ཀྲུང་བཞུགས༔ ཕྱག་ཞབས་མཐིལ་བཞིར་ཡེ་ཤེས་སྤྱན༔ འོད་འབར་ཟླ་བའི་རྒྱབ་ཡོལ་མཛད༔ སྐུ་ལ་ལོངས་སྤྱོད་རྒྱན་ཆས་རྫོགས༔ སྣང་སྟོང་ཡེ་ཤེས་སྒྱུ་མའི་སྐུར༔ འཇའ་ཚོན་བཞིན་དུ་ཝ་ལེར་བསྒོམ༔

སྤྱི་བོར་རིགས་ཀྱི་བདག་པོ་ནི༔ འོད་སྣང་མཐའ་ཡས་ཚེ་དཔག་མེད༔ ལོངས་སྤྱོད་རྒྱན་རྫོགས་ཚེ་བུམ་འཛིན༔ ཡེ་ཤེས་འཇའ་འོད་ཀློང་དུ་གསལ༔ ཐུགས་ཀར་པདྨ་ཟླ་རྒྱས་སྟེང༔ ཏཱྃ་ཡིག་དཀར་པོའི་མཐའ་བསྐོར་དུ༔ སྔགས་ཕྲེང་གཡོན་དུ་འཁོར་བ་ལས༔ འོད་ཟེར་ཡར་ ༤༧༨༽འཕྲོས་རྒྱལ་རྣམས་མཆོད༔ ཐུགས་རྗེ་བྱིན་རླབས་ནུས་པ་བསྡུས༔ མར་འཕྲོས་འགྲོ་བའི་ལས་ཉོན་སྦྱངས༔ ཚེ་བསོད་དཔལ་འབྱོར་ཐམས་ཅད་དང༔ འབྱུང་ལྔའི་དྭངས་བཅུད་མ་ལུས་ཀུན༔ འོད་ཀྱི་རྣམ་པར་ཚུར་འདུས་བསྟིམ༔ སྲོག་གི་སྙིང་པོར་རོ་གཅིག་འདྲེས༔ སྣང་བ་ལྷ་ལ་གྲགས་པ་སྔགས༔ དྲན་རྟོག་ཆོས་ཉིད་འཁོར་ལོ་ཆེ༔ གདན་གསུམ་དཀྱིལ་འཁོར་གསུམ་ལྡན་ངང༔ མ་བཅོས་རང་བྱུང་བདེ་བ་ཆེ༔ ཨོཾ་ཏཱ་རེ་ཏུཏྟཱ་རེ་ཏུ་རེ་མ་མ་ཨཱ་ཡུརྫྙཱ་ན་སིདྡྷི་ཧཱུྃ༔ ཤེས་པ་གཞན་དུ་མ་ཡེངས་པར༔ ལྷ་ཡི་ཏིང་འཛིན་ལྡན་པའི་ངང༔ མི་ཚིག་བདག་གིས་བར་མ་བཅད༔ འབུམ་ཕྲག་བདུན་གྱིས་དངོས་གྲུབ་ཐོབ༔ བར་སྐབས་ཚེ་དམིགས་འདི་ལྟར་བྱ༔ ཐུགས་སྲོག་ས་བོན་ཁོང་གསེང་དུ༔ གཡས་སུ་ཨ་དཀར་བླ་ཡི་རྟེན༔ གཡོན་དུ་ཧཱུྃ་སྔོན་ཚེ་ཡི་རྟེན༔ དབུས་སུ་ནྲྀཿལྗང་སྲོག་གི་རྟེན༔ རང་མདོག་འོད་ཐིག་ཀློང་དུ་གསལ༔ ཐུགས་སྲོག་ཏཱཾཿལས་འོད་འཕྲོས་པས༔ འཁོར་འདས་གཉིས་ཀྱི་ཚེ་བསོད་དཔལ༔ ཡེ་ཤེས་ཡོན་ཏན་མ་ལུས་པ༔ འོད་ཟེར་དཀར་ལྗང་མཐིང་གསུམ་གྱི༔ རྣམ་པར་བསྡུས་ཏེ་ཚངས་བུག་དང༔ ཤངས་སྒྲོམ་ནས་ཞུགས་ལུས་ལ་ཐིམ༔ ས་བོན་རྣམས་དང་དབྱེར་མེད་བསྲེ༔ སླར་ཡང་འབྱུང་ལྔའི་དྭངས་བཅུད་རྣམས༔ ལྔ་ལྡན་འོད་ཀྱི་རྣམ་པར་བསྡུས༔ ༤༧༩༽ཤ་ཁྲག་དྲོད་དབུགས་སེམས་ཁམས་རྣམས༔ གསོ་ཞིང་ཡེ་ཤེས་ལྔ་ཡི་སྒྲོམ༔ མི་འགྱུར་རྡོ་རྗེའི་ཚེ་རྒྱས་ཐོབས༔ དམིགས་གནད་འདི་ལྟར་ལྡན་པའི་ངང༔ བུམ་ཅན་རླུང་གི་གཞུར་དྲངས་ལ༔ ཡིད་བཟླས་སྙིང་པོ་འདི་བརྗོད་བྱ༔ ཨོཾ་ཏཱ་རེ་ཏུཏྟཱ་རེ་ཏུ་རེ་མ་མ་ཨཱ་ཡུརྫྙཱ་ན་མ་ཧཱ་པུཎྱེ་ཚེ་བྷྲཱུྃ་ནྲྀ་ཛཿསརྦ་སིདྡྷི་ཕ་ལ་ཧཱུྃ༔ ཞེས་བཟླས་ཕྱི་ནང་གཞན་གསུམ་ཀུན༔

སྔགས་ཀྱི་འོད་དང་སྒྲ་ཡིས་ཁྱབ༔ འབྱིན་འཇུག་རླུང་གི་གནད་གཅུན་ན༔ མི་འགྱུར་རྡོ་རྗེའི་ཚེ་ཐོབ་ངེས༔ ས་མ་ཡ༔ ཨེ་མ༔ དེ་ལྟར་ཚེ་འཕེལ་ཡིད་བཞིན་འཁོར་ལོ་ཡི༔ སྒྲུབ་ཐབས་རྒྱུན་ཁྱེར་གནད་ཀྱི་གདམས་པ་འདི༔ ཕོ་མོ་མཚོ་རྒྱལ་བདག་གི་གཅེས་བའི་ནོར༔ ཞི་བ་རྡོ་རྗེ་མཚོ་ཉིད་ཁྱོད་ལ་གཏད༔ མ་འོངས་ལས་ཅན་གཅིག་དང་འདི་འཕྲད་ཤོག༔ བཀའ་ཡི་གཉེར་འཛིན་ཚེ་རིང་མ་ལ་བཅོལ༔ སྐལ་ལྡན་ལས་འཕྲོ་ཅན་དང་འཕྲད་པར་ཤོག༔ སྐལ་མེད་ལོག་ལྟ་ཅན་ལ་ཨ་ཐཾ་རྒྱ༔ ས་མ་ཡ༔ རྒྱ་རྒྱ་རྒྱ༔ བརྡ་ཐིམ༔ ༔ ཞེས་པ་འདི་ཡང་མཁས་མཆོག་གྲུབ་པའི་དབང་ཕྱུག་དམ་པ་བླ་མ་ཚེ་མཆོག་རིན་པོ་ཆེའི་ཞལ་སྔ་ནས་འདི་ལྟར་དགོས་ཞེས་ནན་ཆེར་བཀའ་གནང་སྤྱི་བོར་ཕེབས་པ་དང༔ གྲོགས་དམ་པའི་དུས་ཐབས་རྟེན་འབྲེལ་གྱི་མཐུས་གཏད་རྒྱ་ཅུང་ཟད་སད་པ་ལ་བརྟེན་ནས་གང་གི་ཞལ་ངོ་མ་བཟློག་ཙམ་དུ་ཡིག་མེད་མཁའ་འགྲོའི་འཕྲུལ་བརྡ་ལས་སློབ་འབངས་ཐ་ཤལ་བ་ ༤༨༠༽ཀུན་བཟང་བདེ་སྐྱོང་དབང་མོས་ཉམས་ཆོས་ཡིག་རིས་སུ་བྲིས་པའོ།། ༈ ཐུན་མཐར་ཉེར་སྤྱོད་ཀྱིས་མཆོད་ལ་བསྟོད་པ་ནི༔ ཧཱུྃ༔ འཕགས་པའི་ཐུགས་རྗེ་ལས་སྤྲུལ་རྗེ་བཙུན་མ༔ དུས་གསུམ་རྒྱལ་བའི་ཡུམ་གྱུར་ཚེ་ཡི་ལྷ༔ དཀར་གསལ་མདངས་ལྡན་མཚན་དཔེའི་གཟི་བརྗིད་འབར༔ སྒྲུབ་པ་པོ་ལ་མཆོག་གི་དངོས་གྲུབ་སྟེར༔ འཕགས་མ་ཡིད་བཞིན་འཁོར་ལོར་ཕྱག་འཚལ་བསྟོད༔ ཚེ་རབས་ཀུན་ཏུ་འབྲལ་མེད་རྗེས་བཟུང་ནས༔ བདེ་ཆེན་གཡུ་ལོ་བཀོད་དུ་སྐྱེ་བར་ཤོག༔ ཅེས་པའང་བདེ་བའི་རྡོ་རྗེས་སོ།། དགེའོ།། ༈ འཆི་བ་བསླུ་ཐབས་ཀུ་ས་ལིའི་མན་ངག་ལ། བསྲུང་བྱ་ཕོ་མོ་གང་ཡིན་གྱི་སྐུ་གླུད་རྒྱན་ལྡན་ཞིག་དང༌། བཤལ་ཆུ་འོ་ཆབ། ཆང་བུ། ཤ་དུམ། ངར་གླུད། འབྲུ་སྣ་སོགས་གཞུང་བཞིན་དང༌། བདག་བསྐྱེད་ཆོ་ག་སྒྲོལ་དཀར་བསྡུས་ཙམ་མཐར། གཞན་ཡང་གླུད་གཏོར་བྱིན་བརླབས་དང་འགུགས་པ་བྱ། གཞུང་ལས། ཨོཾ་ཨཱཿཧཱུྃ་དང་སཾ་བྷ་ར་བདུན་གྱིས་ཆང་བུ་ཤ་དུམ་ངར་མི་སོགས་བསྔོ་ཞིང་མཚན་བཞི་བརྗོད་མཐར།

ཀྱཻཿ འཁྲུལ་སྣང་ལས་ཀྱི་སོགས། དཔལ་ཐོབ་ཤོག༔ ཡང༌། ཨོཾ་ཨཱཿཧཱུྃ་དང་སཾ་བྷ་ར་གོང་བཞིན། ཀྱཻཿའཁྲུལ་སྣང་ལས་ཀྱི་སོགས། དེའི་འགྲེས་ཀྱིས་ ༤༨༡༽ལན་གྲངས་ཅི་རིགས་པར་བསྔོ་ཞིང༌། སྤྲོ་ན་རྫོངས་འདེབས། གཤེགས་གསོལ་གཞན་ནས་འཛུད། མིན་ཀྱང་བགེགས་བསྐྲད་བྱས་ཏེ་གླུད་སྦྲ་ཁང་མི་མཐོང་སར་ཆུང་དུ་བསྐྱལ་ནས་སྲུང་གུར་བཀྲ་ཤིས་སོགས་བྱའོ།། གཏེར་སྟོན་ཉིད་ཀྱི་ཞལ་གསུང་བཞིན་ཚུལ་རྡོར་པས་བྲིས་པའོ།། དགེའོ།། ༈ འཕྲུལ་ཡིག་ལས༔ རྗེ་བཙུན་སྒྲོལ་མའི་གསོལ་འདེབས་དཔག་བསམ་སྙེ་མ་བཞུགས༔ ཨེ་མ་ཧོཿ སྐྱབས་གནས་བསླུ་མེད་དཀོན་མཆོག་རྣམ་པ་གསུམ༔ ཐུགས་རྗེ་བྱིན་རླབས་གཅིག་བསྡུས་བཅོམ་ལྡན་མ༔ འཕགས་མ་ཉེར་གཅིག་ཞབས་ལ་གུས་ཕྱག་འཚལ༔ བདག་སོགས་འདི་ནས་ཚེ་རབས་ཐམས་ཅད་དུ༔ འཕགས་མ་ཁྱེད་ཀྱིས་བརྩེ་བས་རྗེས་བཟུང་སྟེ༔ བདག་མཐོང་ཐོས་དང་དྲན་རེག་འགྲོ་བ་ཀུན༔ རླབས་ཆེན་བྱང་ཆུབ་སེམས་མཆོག་རྒྱུད་སྐྱེས་ནས༔ མྱུར་དུ་རྫོགས་པའི་སངས་རྒྱས་ཐོབ་པར་ཤོག༔ འདི་ལ་རྟག་ཏུ་བརྩོན་གྱུར་ན༔ འཕགས་མས་རྗེས་བཟུང་ཐེ་ཚོམ་མེད༔ ས་མ་ཡ༔ ཅེས་པ་འདི་ཡང་དགེ་བཙུན་དམ་པ་ལྷ་རྗེ་བསམ་གཏན་གྱིས་འདི་ལྟར་དགོས་ཞེས་ནན་ཆེར་བསྐུལ་ངོར་མདོ་མེད་བདེ་བའི་རྡོ་རྗེས་སེར་དགོན་ ༤༨༢༽དབེན་ཕྲོད་ནས་བྲིས་པའོ།། དགེའོ།། ༈ ཆོས་ཉིད་མཁའ་འགྲོའི་གསང་མཛོད་ལས༔ འཕགས་མའི་གསོལ་འདེབས་འཇིགས་པ་ཀུན་སྐྱོབ་བཞུགས༔ ཨེ་མ་ཧོཿ ཀ་དག་སྤྲོས་བྲལ་འོད་གསལ་རིག་པའི་དབྱིངས༔ ལྷུན་གྲུབ་སྣང་ཆ་མ་འགགས་སྒྱུ་འཕྲུལ་གར༔ ཐུགས་རྗེ་རྒྱལ་བ་ཀུན་གྱི་ཡུམ་གཅིག་མ༔ རྗེ་བཙུན་ཨཱརྻ་ཏཱ་རེ་ཚེ་སྦྱིན་དཔལ༔ གསོལ་བ་འདེབས་སོ་རླུང་སེམས་དབང་བསྡུས་ནས༔ ཚེ་དང་བསོད་ནམས་འཕེལ་བར་མཛད་དུ་གསོལ༔ ཨོཾ་ཏཱ་རེ་ཏུཏྟཱ་རེ་ཏུ་རེ་མ་མ་ཨ་ཡུརྫྙཱ་ན་སིདྡྷི་བྷྲཱུྃ་སྭཱ་ཧཱཿ ཁྱེད་ལ་བསྟོད་ཅིང་གསོལ་བ་བཏབ་པའི་མཐུས༔ བདག་གི་ཚེ་བསོད་དཔལ་འབྱོར་རྒྱས་པ་དང༔ འཇིགས་པ་བཅུ་དྲུག་རྐྱེན་ངན་བར་ཆད་སོལ༔

འགྲོ་ལ་གནོད་པའི་གདོན་བགེགས་འབྱུང་པོ་ཐུལ༔ བསྟན་ལ་འཚེ་བྱེད་དམ་སྲི་མ་ལུས་པ༔ མ་ཁྱོད་ཐུགས་རྗེ་ནུས་མཐུའི་སྟོབས་རྩལ་གྱིས༔ མ་ལུས་ཞི་ཞིང་བསྟན་པ་རྒྱས་པར་མཛོད༔ བསྟན་འཛིན་དམ་པའི་སྐུ་ཚེ་བསྲིང་བ་དང༔ དགེ་འདུན་སྡེ་ཚོགས་འཕེལ་བར་བྱིན་གྱིས་རློབས༔ ཅེས་པ་འདི་ཡང་སྤྲུལ་སྐུ་རིན་པོ་ཆེའི་བཀའ་ཕེབས་མ་བཅག་ཙམ་དུ་སྤྲང་མོ་སྐལ་བཟང་སྒྲོན་མའི་མིང་གིས་བྲིས་ནས་ཕུལ་བའོ།། དགེའོ།།