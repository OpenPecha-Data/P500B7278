༣༠༥༽ ཆོས་ཉིད་མཁའ་འགྲོའི་གསང་མཛོད་ལས༔ རྩ་གསུམ་སྤྱིའི་མེ་མཆོད་ལས་བཞི་ལྷུན་གྲུབ་རིན་ཆེན་བང་མཛོད་བཞུགས་སོ༔ ༣༠༦༽ན་མོ་གུ་རུ་པདྨ་ཀཱ་ར་ཡེ༔ ཨོ་རྒྱན་རྡོ་རྗེ་འཆང་ལ་འདུད༔ རིག་འཛིན་འདུས་པའི་དཀྱིལ་འཁོར་དུ༔ བསྙེན་སྒྲུབ་ལས་སྦྱོར་མཐར་ཕྱིན་ནས༔ ལྷག་ཆད་བསྐང་ཞིང་ཚོགས་རྫོགས་ཕྱིར༔ སྤྲོས་བཅས་མེ་མཆོད་འབུལ་བ་ནི༔ ལས་བཞི་ལྷུན་གྲུབ་གདམས་པ་བསྟན༔ ས་མ་ཡ༔ ས་ཆོག་སྔོན་དུ་སོང་བའི་རྗེས༔ བསྲེག་དཀྱིལ་ཟླུམ་དང་གྲུ་བཞི་པ༔ ཟླ་གམ་གྲུ་གསུམ་ཚུལ་དུ་བརྩིགས༔ ཤིང་ནི་སུར་དཀར་འོམ་བུ་དང༔ ཤུག་པ་ཚེར་མ་ཅན་སོགས་བྱ༔ དབུས་འབུར་ལྟོ་བ་རྡོ་རྗེས་མཚན༔ ཕྱི་རིམ་འདབ་བརྒྱད་དེའི་ཕྱི་ལ༔ རིན་ཆེན་པདྨ་རལ་གྲི་དང༔ ལྔ་ལྡན་འོད་ཀྱི་དྲྭ་བ་བཀོད༔ ཕྱི་ནང་གསང་མཆོད་བསྲེག་རྫས་སོགས༔ མ་ཚང་མེད་པ་ལེགས་པར་བཤམས༔ བདག་བསྐྱེད་སྔོན་དུ་སོང་བའི་མཐར༔ མེ་མཚམས་བཅད་ ༣༠༧༽ལ་འདི་སྐད་དོ༔ ཧཱུྃ༔ ཤར་ལྷོ་མེ་ལྷའི་དྲང་སྲོང་མ་གཏོགས་པར༔ གནོད་བྱེད་ལོག་འདྲེན་ཕྱིར་དེངས་ཤིག༔ གལ་ཏེ་མི་འགྲོ་འདུག་གྱུར་ན༔ ཡེ་ཤེས་མེ་ཡིས་བསྲེགས་པར་གྱུར༔ ཨོཾ་བཛྲ་རཀྵ་ཛྭ་ལ་རྃ༔ མཆོད་རྫས་བྱིན་བརླབ་བྱ༔ ཀུ་ཤ་བཀྲམ་པ་ནི༔ ཨོཾ་བཛྲ་སཏྭ་ཧཱུྃ༔ མེ་སྦར་བ་ནི༔ ཨོཾ་བཛྲ་ཛྭ་ལ་ཛྭ་ལ་ཧཱུྃ༔ རླུང་གཡབ་ནི༔ ཧཱུྃ་ཧཱུྃ་ཧཱུྃ༔ མེ་དར་ནི༔ ཨོཾ་ཨཱཿཧཱུྃ༔ ཞེས་བརྗོད་མེ་དར་གཡབ༔ དེ་ནས་སྲེག་རྫས་བྱིན་བརླབ་ནི༔ ཨོཾ་བཛྲ་ཨ་མྲྀ་ཏས་བསངས༔ སྭ་བྷཱ་ཝས་སྦྱངས༔ སྟོང་པའི་ངང་ལས་རིན་ཆེན་སྣོད་ནང་དུ༔ འབྲུ་གསུམ་འོད་ཞུ་བསྲེག་ ༣༠༨༽རྫས་བསམ་མི་ཁྱབ༔ དཔག་མེད་ནམ་མཁའ་མཛོད་ཀྱི་རང་བཞིན་གྱུར༔ རབ་འབྱམས་རྒྱལ་བ་དགྱེས་པའི་རྗས་སུ་སྤེལ༔ ཨོཾ་བཛྲ་ཨརྒྷཾ་སོགས༔ ཤཔྡ་སརྦ་པཉྩ་ཨ་མྲྀ་ཏ་རཀྟ་བ་ལིཾ་ཏ་གུ་ཧྱ་སརྦ་པཱུ་ཛ་ཧོཿ ནམ་མཁའ་མཛོད་སྔགས་དང་མཆོད་པའི་སྤྲིན་གཟུངས་བརྗོད༔ ཨོཾ་ཨཱཿཧཱུྃ༔ སོགས་རྡོ་རྗེ་རྩེ་གཅིག་གི་ཕྱག་རྒྱས་བྲན༔ དེ་ནས་མེ་ལྷ་བསྐྱེད་པ་ནི༔

ཨོཾ་བཛྲ་ཨ་མྲྀ་ཏ་སོགས༔ སྭ་བྷཱ་ཝ༴སོགས༔ མེ་ཐབ་མི་དམིགས་སྟོང་པའི་ངང་ཉིད་ལས༔ བྷྲཱུྃ་ལས་ལྷུན་གྲུབ་གཞལ་ཡས་དཀྱིལ་འཁོར་དབུས༔ རཾ་ལས་མེ་ལྷ་ཨགྣེ་རཱ་ཛ་ནི༔ དམར་གསལ་ཁྲོ་འཛུམ་སྒེག་པའི་ཉམས་དང་ལྡན༔ ཕྱག་གཡས་བགྲང་ཕྲེང་དང་ནི་དགང་གཟར་འཛིན༔ དྲང་སྲོང་ཆ་ལུགས་ཡོངས་སུ་རྫོགས་པ་ཡི༔ ཞབས་གཉིས་ར་སྐྱེས་གདན་ལ་རོལ་སྟབས་བཞུགས༔ གནས་གསུམ་འབྲུ་གསུམ་གསལ་ལས་འོད་འཕྲོས་པས༔ མེ་ལྷ་འཁོར་བཅས་སྤྱན་དྲངས་དབྱེར་མེད་བསྟིམ༔ སྤྱན་འདྲེན་པ་ནི༔ ཧཱུྃ༔ ངད་པ་དང་ནི་དམ་ཚིག་གིས༔ ཚུར་གཤེགས་མེ་ལྷ་དྲང་སྲོང་ཆེ༔ འཁོར་དང་བཅས་པ་ཐམས་ཅད་ཀུན༔ ཡེ་ཤེས་མེ་དང་གཉིས་མེད་བཞུགས༔ རབ་གུས་དད་པས་ཕྱག་བགྱིའོ༔ ཕྱི་ནང་གསང་བའི་མཆོད་པ་འབུལ༔ དགྱེས་བཞེས་མཆོག་ཐུན་དངོས་གྲུབ་སྩོལ༔ དེ་ནས་ཕྱི་ནང་གསང་ ༣༠༩༽མཆོད་འབུལ་བ་ནི༔ ཧཱུྃ་ཧྲཱིཿ མེ་ལྷ་དྲང་སྲོང་འཁོར་བཅས་ལ༔ དངོས་འབྱོར་ཡིད་ལས་སྤྲུལ་པ་ནི༔ ལྷ་རྫས་ཕྱི་ཡི་མཆོད་པ་འབུལ༔ ཉོན་མོངས་མ་སྤངས་ནང་མཆོད་འབུལ༔ བླང་དོར་བྲལ་བའི་གསང་མཆོད་འབུལ༔ སྨན་རཀ་གཏོར་མའི་མཆོད་པ་འབུལ༔ སྦྱོར་སྒྲོལ་ཏིང་འཛིན་མཆོད་པ་འབུལ༔ གཉིས་མེད་དེ་བཞིན་ཉིད་མཆོད་ནི༔ དྲང་སྲོང་མེ་ལྷའི་ཚོགས་ལ་འབུལཿ བཞེས་ནས་ལས་རྣམས་ལྷུན་གྲུབ་མཛོད༔ ཨོཾ་ཨགྷཱ་ཡེ་སརྦ་ས་པཱ་རི་ཝཱ་ར་བཛྲ་ཨརྒྷཾ་སོགས༔ ཤཔྡ་རཱུ་པ་ཤཔྡ་གྷནྡྷེ་ར་ས་སྤརྴེ་གུ་ཧྱ་སརྦ་པཉྩ་ཨ་མྲྀ་ཏ་རཀྟ་བ་ལིཾ་ཏ་པུ་ཁ་ཛྙཱ་ན་གུ་ཧྱ་སརྦ་པཱུ་ཛ་ཧོཿ བསྟོད་པ་ནི༔ ཧྲཱིཿ ཚངས་པ་གཟི་བརྗིད་དའབར་བའི་ལྷ༔ ལས་རྣམས་མ་ལུས་འགྲུབ་མཛད་པའི༔ མེ་ལྷ་དྲང་སྲོང་འཁོར་འདས་ལ༔ འདོད་དོན་བསྒྲུབ་ཕྱིར་ཕྱག་འཚལ་བསྟོད༔ མེ་ལྷའི་ལྗགས་རྃ་ཡིག་གིས་མཚན་པ་ལས་འོད་ཟེར་འཕྲོས་ཏེ་བདུད་རྩི་སྲོག་བླུག་གི་མཆོད་པ་འདི་བཞེས་ནས་ལས་རྣམས་ཐམས་ཅད་ཐོགས་མེད་དུ་འགྲུབ་པར་བསམ༔ ཡམ་ཤིང་ལ༔ ཨོཾ་ཨགྷཱ་ཡེ་བྷོ་དྷི་བྲྀཀྵ་ཡེ་སྭ་ཧཱ༔ མར་ཁུ་ལ༔ ཨོཾ་ཨགྷཱ་ཡེ་པཉྩ་ཨ་མྲྀ་ཏ་ཁ་ཧི༔

ཏིལ་ལ༔ ༣༡༠༽ཨོཾ་ཨགྣཱ་ཡེ་ཨོཾ་སརྦ་པཱ་པཾ་ད་ཧ་ན་བཛྲ་ཡེ་སྭཱ་ཧཱ༔ ཡུངས་དཀར་ལ༔ ཨོཾ་ཨགྣཱ་ཡེ་ཨོཾ་སརྦ་ཨཱརྠ་སིདྡྷི་ཡེ་སྭཱ་ཧཱ༔ ཞོ་ཟན་ལ༔ ཨོཾ་ཨགྣཱ་ཡེ་ཨོཾ་སརྦ་སམྦྷ་ཡེ་སྭཱ་ཧཱ༔ འབྲས་ལ༔ ཨོཾ་ཨགྣཱ་ཡེ་ཨོཾ་བཛྲ་པུཥྚ་ཡེ་སྭཱ་ཧཱ༔ སོ་བ་ལ༔ ཨོཾ་ཨགྣཱ་ཡེ་ཨོཾ་བཛྲ་བི་ཛ་ཡེ་སྭཱ་ཧཱ༔ ནས་ལ༔ ཨོཾ་ཨགྣཱ་ཡེ་ཨོཾ་བཛྲ་མ་ཧཱ་བེ་ག་ཡེ་སྭཱ་ཧཱ༔ སྲན་མ་ལ༔ ཨོཾ་ཨགྣཱ་ཡེ་ཨོཾ་བཛྲ་མ་ཧཱ་བཱ་ལ་ཡེ་སྭཱ་ཧཱ༔ གྲོ་ལ༔ ཨོཾ་ཨགྣཱ་ཡེ་ཨོཾ་བཛྲ་གྷསྨ་རི་སྭཱ་ཧཱ༔ དཱུ་རྦ་ལ༔ ཨོཾ་ཨགྣཱ་ཡེ་ཨོཾ་བཛྲ་ཨཱ་ཡུ་ཥེ་སྭཱ་ཧཱ༔ ཀུ་ཤ་ལ༔ ཨོཾ་ཨགྣཱ་ཡེ་ཨོཾ་ཨ་པྲ་ཏི་ཧ་ཏ་བཛྲ་ཡེ་སྭཱ་ཧཱ༔ ཤིང་ཐོག་ལ༔ ཨོཾ་ཨགྣཱ་ཡེ་གྷ་གྷ་ནི་བི་ལོ་ཀི་ཏེ་སྭཱ་ཧཱ༔ རྫས་འདུས་ལ༔ ཨོཾ་ཨགྣཱ་ཡེ་བཛྲ་སརྦ་ཧོ་མ་ལ་ཡེ་སྭཱ་ཧཱ༔ བདུན་ནམ་ཉེར་གཅིག་རེས་འབུལ་བར་བྱ༔ ཞི་བ་ལ༔ ནད་གདོན་སྡིག་སྒྲིབ་བག་ཆགས་འཇིགས་པ་བཅུ་དྲུག་ཐམས་ཅད་ཤཱནྟིཾ་ཀུ་རུ་ཡེ་སྭཱ་ཧཱ༔ རྒྱས་པ་ལ༔ ཚེ་དང་བསོད་ནམས་དཔལ་འབྱོར་གཟི་བརྗིད་ཡེ་ཤེས་ཡོན་ཏན་ཐམས་ཅད་པུཥྚིཾ་ཀུ་རུ་ཡེ་སྭཱ་ཧཱ༔ དབང་ལ༔ འཁོར་འདས་སྲིད་གསུམ་འདོད་དགུའི་ལོངས་སྤྱོད་ཐམས་ཅད་ཝ་ཤཾ་ཀུ་རུ་ཡེ་སྭཱ་ཧཱ༔ དྲག་པོ་ལ༔ གནོད་བྱེད་ ༣༡༡༽ལོག་འདྲེན་དགྲ་བགེགས་ཐམས་ཅད་མཱ་ར་ཡ་ཕཊ༔ ཅེས་བརྗོད་ཅིང་འདོད་གསོལ་ནི༔ ཞི་བ་ལ༔ ནད་གདོན་འཇིགས་བརྒྱད་སྡིག་སྒྲིབ་ཐམས་ཅད་ཞི་བའི་ཕྲིན་ལས་མཛོད་ཅིག༔ རྒྱས་པ་ལ༔ ཚེ་དང་བསོད་ནམས་དཔལ་འབྱོར་ཡེ་ཤེས་ཡོན་ཏན་ཐམས་ཅད་རྒྱས་པའི་ཕྲིན་ལས་མཛོད་ཅིག༔ དབང་ལ༔ ཁམས་གསུམ་སྐྱེ་འགྲོ་ཟས་ནོར་ལོངས་སྤྱོད་ཐམས་ཅད་འདུ་བའི་ཕྲིན་ལས་མཛོད་ཅིག༔ དྲག་པོ་ལ༔ དགྲ་བགེགས་གནོད་བྱེད་འབྱུང་པོ་ལོག་འདྲེན་བདུད་དཔུང་ཐམས་ཅད་བརླག་པའི་ཕྲིན་ལས་མཛོད་ཅིག༔ དེ་ནས་བསྲེག་ལྷ་བསྐྱེད་པ་ནི༔ ཧཱུྃ་ཧྲཱིཿ མེ་ལྷའི་ལྟོ་བ་ཡངས་ཤིང་རྒྱ་ཆེའི་ནང༔ གཞལ་ཡས་ཁང་པ་མཚན་ཉིད་ཡོངས་རྫོགས་དབུས༔ གཞུང་གི་ལྷ་བསྐྱེད་སྤྱན་འདྲེན་བཞུགས་གསོལ་ཕྱག་འཚལ་མཆོད་པ་རྣམས་འབུལ༔

བྱོན་སྐྱེམས་ནི་རྩ་སྔགས་མཐར༔ པཉྩ་ཨ་མྲྀ་ཏ་ཁཱ་ཧི༔ ལན་བདུན་གྱིས་འབུལ༔ དེ་ནས་རྫས་འབུལ་བ་ནི༔ ཧཱུྃ་ཧྲཱིཿ རང་བྱུང་མ་བཅོས་ཡེ་ཤེས་ཆེན་པོའི་རྩལ༔ ཟག་མེད་བདུད་རྩི་ཀུན་བཟང་མཆོད་སྤྲིན་གཏེར༔ རིག་འཛིན་འདུས་པའི་དཀྱིལ་འཁོར་ལྷ་ལ་འབུལ༔ དགྱེས་བཞེས་དབང་དང་མཆོག་ཐུན་དངོས་གྲུབ་སྩོལ༔ རྩ་སྔགས་དང༔ བྷོ་དྷི་བྲྀཀྵ་ཡེ་སོགས༔ མར་ཁུ་ཏིལ་རྫས་འདུས་སོགས་གོང་ལྟར་འབུལ་ནས་ཞི་རྒྱས་དབང་དྲག་གང་རུང་གི་གཤམ་བཅས་ ༣༡༢༽བདུན་རེའི་མཚམས་འདོད་གསོལ་མཆོད་རོལ་བྱ༔ རྩ་སྔགས་དང༔ ས་པཱ་རི་ཝཱ་ར་སརྦ་པཉྩ་ཨ་མྲྀ་ཏ་རཀྟ་བ་ལིཾ་ཏ་གུ་ཧྱ་སརྦ་པཱུ་ཛ་ཁཱ་ཧི༔ ལས་གཞུང་གི་བསྟོད་པ་བྱ༔ ཡི་གེ་བརྒྱ་པ་བཟླ༔ དེ་ནས་གཏང་རག་ནི༔ ཧཱུྃ་ཧྲཱིཿ དངོས་ཡིད་ཏིང་འཛིན་དག་པ་ཆེན་པོའི་འཕྲུལ༔ ཕྱི་ནང་གསང་བའི་མཆོད་པ་བསམ་མི་ཁྱབ༔ རིག་འཛིན་འདུས་པའི་དཀྱིལ་འཁོར་ལྷ་ལ་འབུལ༔ བཞེས་ནས་དབང་དང་མཆོག་ཐུན་དངོས་གྲུབ་སྩོལ༔ རྩ་སྔགས་དང༔ བཛྲ་ཨརྒྷཾ་པཱ་དྱཱ་སོགས་ནས་ཕྱི་ནང་གསང་མཆོད་སྦྱོར་སྒྲོལ་སྔགས་ཀྱིས་འབུལ༔ དེ་ནས་རྩ་སྔགས་དང་རྫས་སྔགས་ཤམ་བུ་མེད་པའི་བསྲེག་རྫས་གོང་ལྟར་ལན་བདུན་བདུན་འབུལ༔ དེ་ནས་བསྟོད་པ་ནི༔ ཧཱུྃ་ཧྲཱིཿ ཀ་དག་སྤྲོས་བྲལ་ཆོས་སྐུ་སྐྱེ་བ་མེད༔ ལྷུན་གྲུབ་རིག་སྟོང་དཀྱིལ་དང་འཁོར་གྱི་ལྷ༔ དུ་མ་རོ་གཅིག་མཉམ་ཉིད་ཆེན་པོའི་ཀློང༔ དཀྱིལ་འཁོར་ལྷ་ཚོགས་རྣམས་ལ་ཕྱག་འཚལ་བསྟོད༔ དངོས་གྲུབ་བླང་བ་ནི༔ ཧཱུྃ་ཧྲཱིཿ དཀྱིལ་འཁོར་ལྷ་ཚོགས་མ་ལུས་དགོངས་སུ་གསོལ༔ གསང་གསུམ་མི་ཟད་རྡོ་རྗེའི་ཀློང་ཡངས་ནས༔ མཆོག་དང་ཐུན་མོང་དངོས་གྲུབ་ཐམས་ཅད་ཀུན༔ སྒྲུབ་མཆོག་བདག་ལ་མ་ལུས་བསྩལ་དུ་གསོལ༔ ནད་གདོན་འཇིགས་བརྒྱད་ཞི་བའི་དངོས་གྲུབ་སྩོལ༔ ཚེ་བསོད་དཔལ་འབྱོར་རྒྱས་པའི༴ ཁམས་གསུམ་དབང་དུ་འདུ་བའི༴ ༣༡༣༽ལོག་འདྲེན་གདུག་པ་ཚར་གཅོད༴ དོན་གཉིས་མཐའ་རུ་ཕྱིན་པའི༴ རྩ་སྔགས་མཐར༔ ཀཱ་ཡ་ཝཱཀྐ་ཙིཏྟ་སརྦ་སིདྡྷི་ཕ་ལ་ཧཱུྃ༔

རྫས་ལ་རོལ༔ ཡུངས་དཀར་དང་རྫས་ལྷག་མེ་ནང་དུ་འབུལ༔ ཡི་གེ་བརྒྱ་པ་ལན་གསུམ་བརྗོད༔ སྲེག་ལྷ་གཤེགས་གསོལ་ནི༔ ཧྲཱིཿ ཆོས་ཉིད་སྒྱུ་མའི་སྐུར་སྣང་བ༔ ཡེ་ཤེས་དབྱིངས་བྱོན་ལྷ་ཚོགས་རྣམས༔ ཀ་དག་སྟོང་པའི་ངང་དུ་མུཾ༔ དམ་ཚིག་པ་ཉིད་དམིགས་མེད་གྱུར༔ དེ་ནས་མེ་ལྷའི་གཏང་རག་ནི༔ མེ་ཁ་གསོ་ཞིང་མེ་ལྷ་གསལ༔ ཨོཾ་ཨགྣཱ་ཡེ་ས་པཱ་རི་ཝ་ར་བཛྲ་ཨརྒྷཾ་སོགས་ནས་གོང་ལྟར་རྫས་རྣམས་ལན་གསུམ་མམ་བདུན་རེས་འབུལ་ནས་བསྟོད་པ་བྱ༔ ཡི་གེ་བརྒྱ་པ་བརྗོད་ནས་གཤེགས་གསོལ་ནི༔ ཧཱུྃ༔ འབར་བ་མེ་ལྷ་འཁོར་དང་བཅས༔ རང་བཞིན་གནས་སུ་གཤེགས་སུ་གསོལ༔ སླར་ཡང་འགྲོ་བའི་དོན་ཕྱིར་དུ༔ འདིར་གཤེགས་ཕྲིན་ལས་བཞི་འགྲུབ་མཛོད༔ བཛྲ་མུཾ༔ སྨོན་ལམ་ནི༔ ཧོཿ རིག་འཛིན་འདུས་པའི་དཀྱིལ་འཁོར་དུ༔ བསྲེག་བླུགས་མཆོད་པ་འབུལ་བའི་མཐུས༔ བདག་གཞན་འགྲོ་བ་མ་ལུས་པ༔ སྐུ་གསུམ་གོ་འཕང་མྱུར་ཐོབ་ཤོག༔ སྨོན་ལམ་གང་འོས་དང་བཀྲ་ཤིས་བརྗོད༔ ལས་རྗེས་མི་མངོན་གསང་བར་བྱ༔ ས་མ་ཡ༔ ཨེ་མ་མྱུར་ལམ་གདམས་ནས་མཆོག༔ འབར་བ་མེ་ཡི་དཀྱིལ་འཁོར་དུ༔ བརྟེན་ནས་ལྷ་ཚོགས་ ད༣༡༤༽དགྱེས་པ་བསྐང༔ ཉམས་ཆགས་དག་ཅིང་ཚོགས་རྫོགས་ཕྱིར༔ མེ་མཆོད་ལས་བཞི་ལྷུན་གྲུབ་འདི༔ ཕྱི་རབས་དོན་དུ་ཡི་གེར་བཏབ༔ མཁར་ཆེན་གཟའ་ཡིས་གཏེར་དུ་སྦས༔ མ་འོངས་དུས་ཀྱི་མཐའ་མ་ལ༔ ཤེལ་དཀར་སྤྲུལ་པ་ཀུན་དགའི་མིང༔ དཱི་པཾ་མིང་སོགས་རིམ་གྱིས་འབྱུང༔ འཕྲད་ནས་བསྟན་འགྲོའི་དོན་ཆེན་འགྲུབ༔ སྐལ་ལྡན་རྣམས་དང་འཕྲེད་པར་ཤོག༔ སྐལ་མེད་ལོག་ལྟའི་འགྲོ་བ་ལ༔ བཀའ་སྲུང་རྣམས་ཀྱིས་གཉེར་གྱིས་ཤིག༔ དམ་ཉམས་རྣམས་ཀྱི་སྲོག་དབུགས་སྡུས༔ ཡོངས་ལ་མ་སྤེལ་གུ་ཧྱ་རྒྱ༔ བཀའ་སྲུང་དྲེགས་པ་རྣམ་གསུམ་གྱིས༔ ཐུབ་པར་སྲུངས་ཤིག་ས་མ་ཡ༔ ཟབ་རྒྱ༔ གསང་རྒྱ༔ གཏད་རྒྱ༔ ཌཱཀྐིའི་རྒྱ༔ ༔ ས་མ་ཡ༔ ཅེས་པའི་མེ་མཆོད་ཟབ་མོ་འདི་ཡན་ཆོས་ཀྱི་བདག་པོ་སྙན་གྲགས་དང་པདྨ་ལྷུན་གྲུབ་སོགས་ཀྱིས་རིན་ཆེན་གཉིས་པའི་མཎྜལ་བཅས་ནན་ཆེར་བསྐུལ་ངོ་མི་ལྡོག་ཙམ་དུ་མདོ་མེད་སྤྲང་མོ་དུད་འགྲོ་ལྟ་བུའི་འདུ་ཤེས་གསུམ་པ་སུ་ཁ་བཛྲ་གྱིས་བྲིས་པ་དགེའོ།།

མངྒ་ལམ།།