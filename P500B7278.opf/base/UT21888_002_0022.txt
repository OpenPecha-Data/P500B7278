༣༡༥༽ཆོས་ཉིད་མཁའ་འགྲོའི་གསང་མཛོད་ལས༔ རྩ་གསུམ་སྤྱི་གཅེས་ལས་བཞིའི་ཐིག་ཡིག་ཨ་དརྴ་བཞུགས་སོ༔ 

ན་མོ་གུ་རུ་དེ་ཝ་ཌཱ་ཀི་ཡཻ༔ རང་རིག་རྩ་གསུམ་ལྷ་ལ་འདུད༔ བདག་འདྲ་པདྨ་འབྱུང་གནས་ངས༔ རྗེས་འཇུག་འགྲོ་བ་སྐྱོབ་པའི་ཕྱིར༔ གཏེར་རིགས་བཅོ་བརྒྱད་ལ་སོགས་པ༔ ཁམས་དབང་དང་བསྟུན་ཆོས་གཏེར་དང༔ རྫས་དང་ནོར་གཏེར་དུ་མ་སྦས༔ ཁྱད་པར་ལས་ཕྲན་བསམ་མི་ཁྱབ༔ འདི་ནི་ལས་བཞིའི་ཆོ་ག་ལ༔ འཇུག་ནས་ལྷག་ཆད་བསྐང་བ་དང༔ གང་འདོད་དངོས་གྲུབ་བསྐུལ་བའི་ཐབས༔ མེ་དཀྱིལ་བཀོད་ཐབས་རིམ་པ་བསྟན༔ དང་པོ་ལས་བཞི་གང་ལ་ཡང༔ ཆ་བཀོད་བྱ་རྗེས་སོགས་ཚངས་ཐིག་བརྒྱད་གདབ་བྱ༔ དང་པོར་མུ་ཁྱུད་རིམ་བཟིན་དབུས༔ རྡོ་རྗེ་དཀར་པོ་རྩེ་ལྔ་པའི༔ ལྟེ་བར་ཧྲཱིཿརཾ་དབུ་ཅན་བྱ༔ དེའི་ཕྱི་མུ་ཁྱུད་གཉིས་པ་ལ༔ པདྨ་འདབ་བརྒྱད་དམར་མཐའ་སེར་དབུས་དང༔ པད་ཚབ་དབུས་མའི་མདོག་དང་བསྟུན༔ དེའི་ཕྱི་མུ་ཁྱུད་གསུམ་པ་ལ༔ པད་འདབ་ཉེར་ལྔ་མཛེས་ཚོན་བྱ༔ དེའི་ཕྱི་མུ་ཁྱུད་བཞི་པ་ལ༔ ཕྱོགས་དང་མཐུན་པའི་འདབ་བཞི་བཀོད༔ དེའི་ཕྱི་མུ་ཁྱུད་ལྔ་པ་ལ༔ རྡོ་རྭ་སེར་པོ་བཞི་འཇའ་ཟེར་ཐིག་ལེ་ནི༔ ཐབས་ཤེས་མཚོན་ཕྱིར་དབུས་མཚས་གཡས་གཡོན་ལྗང་མཚལ་སྤང་བྱ༔ དེའི་ཕྱི་མུ་ཁྱུད་དྲུག་པ་ལ༔ ལྔ་ལྡན་འཇའ་མཛེས་ཚོན་སྐོར་རིས་སུ་བཀོད༔ ཕྱི་ཁྱམས་ཕྱོགས་ ༣༡༦༽ བཞི་ཕྱོགས་མདོག་དང༔ མཚམས་བཞིར་ཟླ་ཕྱེད་རྡོ་རྗེ་རྣམས་ཀྱི་ཟླ་བ་དཀྱིལ་འཁོར་ལ་བསྟན་རྡོ་རྗེས་བཏེག༔ ཟླ་བ་རང་མདོག་རྡོར་སེར་བྱ༔ དེ་ཡིས་ཞི་བའི་ལས་རིམ་རྫོགས༔ ས་མ་ཡ༔ གཉིས་པར་མུ་ཁྱུད་རིམ་བཞིན་དབུས༔ ཟླུམ་པོ་ལྟེ་བར་གསེར་རྡོ་རྗེ༔ རྩེ་གསུམ་མམ་ནི་འདོད་ནོར་བུ་དམར་སེར་འབྱུང་ནོར༔ རཾ་དང་ལྷ་ཡི་ས་བོན་ལྷ་གང་ཡིན་གྱི་བཀོད༔ གཉིས་པར་མུ་ཁྱུད་གྲུ་བཞིའི་དབུས༔ ཁ་ཆོད་ཟླུམ་མཐར་པད་འཁོར་གྱི་ལྷ་གྲངས་ལྟར་འདབ་ནི༔ ལྗང་མཐའ་སེར་དབུས་མཚམས་རྣམས་དབུས་དང་བསྟུན༔ གསུམ་པའི་མུ་ཁྱུད་གྲུ་བཞི་པའི༔ ནང་དུ་རིན་ཆེནནོར་བུ་གཡས་སྐོར་་ཕྲེང་བ་དང༔ ཐིག་ལེ་འཇའ་ཟེར་དྲྭ་བས་སྦྲེལ༔ སྣང་སྟོང་མཚོན་ཕྱིར་ལི་ཐིག་དབུས་མཐིང་གཡས་གཡོན་བྱ༔

བཞི་པའི་མུ་ཁྱུད་གྲུ་བཞི་པར༔ མེ་རི་ནོར་དམར་སེར་འཛིན་པ་གཡས་སྐོར་ཏྲ་བཀོད༔ ཕྱི་ཁྱམས་ཕྱོགས་བཞི་ཕྱོགས་མདོག་དང༔ མཚམས་བཞིར་ཟླ་ཕྱེད་རྡོ་རྗེ་ཡི༔ རིན་ཆེན་མིག་གསུམ་ནོར་བུའི་དབུས་དམར་པོ། གཡས་གཡོན་ལྗང་གུ ཡག་དབུས་ལི་ཁྲི། གཡས་གཡོན་མཐིང༌། དེས་འགྲེས་སོ། མཛེས་ཚོན་བྱ༔ དེ་ཡིས་རྒྱས་པའི་ལས་རིམ་རྫོགས༔ ས་མ་ཡ༔ གསུམ་པར་མུ་ཁྱུད་རིམ་བཞིན་དབུས༔ ཟླུམ་བསྐོར་ལྟེ་བར་ཆོས་འབྱུང་ནི༔ མདུན་རྒྱབ་སྤང་བའི་ལྟོ་བ་རུ༔ རཾ་དང་ལྷ་ཡི་ས་བོན་བྲི༔དེའི་ཕྱི་མུ་ཁྱུད་གཉིས་པ་ལ༔ པད་འདབ་མཐའ་མཐིང་མཚལ་དབུས་མཚམས་དབུས་མདོག༔ གསུམ་པར་མུ་ཁྱུད་ཟླ་གམ་བྱ༔ པད་ཕྲེང་པདྨ་དམར་སྐྱ་བཞི་ཐིག་ལེ་འོད་སྦྲེལ་བ༔ དབྱིངས་ཡེ་མཚོན་ཕྱིར་དམར་སེར་གཡས་གཡོན་བྱ༔ བཞི་པར་མུ་ཁྱུད་ཟླ་གམ་ནང༔ དབང་གི་མེ་རི་ ༣༡༧༽ གཡོན་དམར་སེར་འཁྱིལ་བཀོད༔ ཕྱི་ཁྱམས་ཕྱོགས་བཞི་ཕྱོགས་མདོག་དང༔ མཚམས་རྣམས་ཟླ་ཕྱེད་པདྨས་མཚན༔ ཟླ་བ་རང་མདོག་པད་དམར་བྱ༔ དེ་ཡིས་དབང་གི་ལས་རིམ་རྫོགས༔ ས་མ་ཡ༔ བཞི་པར་མུ་ཁྱུད་རིམ་བཞིན་དབུས༔ མུ་ཁྱུད་ཉིས་རིམ་ལྟེ་བ་ལ༔ རྡོ་རྗེ་རྩེ་གསུམ་རྭ་གདེངས་ཀྱི༔ ལྟོ་བར་རཾ་དང་ས་བོན་ནི༔ དབུ་ཅན་མཚན་གྱིས་བྲི་བར་བྱ༔ མུ་ཁྱུད་ཕྱི་མར་ཆད་འདབ་ནི༔ དབུས་མཐིང་སེར་མཐའ་བྱ་ཞིང་པད་ཚབ་རྣམས༔ དབུས་ཀྱི་མདོག་དང་བསྟུན་པར་བྱ༔ དེ་ནས་གྲུ་གསུམ་སུམ་རིམ་གྱི༔ མུ་ཁྱུད་དང་པོར་ཐོད་ཕྲེང་ཁ་ནང་བསྟན་བཀོད༔ དེའི་ཕྱི་མུ་ཁྱུད་གཉིས་པ་ལ༔ རལ་གྲི་དང་ནི་མཚམས་རྣམས་སུ༔ བདེན་གཉིས་རལ་གྲི་སྔོན་པོ་གཡོན་བསྐོར་གསུམ། ཡུ་བ་སེར་པོ། རྩེ་དམར་པོ། ཐིག་ལེ་ཉེས་རིམ་གྱི་དབུས་སྔོན་པོ། གཡས་གཡོན་གྱི་དབུས་དམར་པོ། མཚོན་ཕྱིར་ཐིག་ལེས་སྦྲེལ༔ དེའི་ཕྱི་མུ་ཁྱུད་གསུམ་པ་ལ༔ དམར་ནག་དྲག་པོའི་མེ་རི་ནི༔ ཆ་རེར་གསུམ་གསུམ་དགུ་བསྐོར་བྱ༔ ཕྱི་ཁྱམས་ཕྱོགས་བཞི་ཕྱོགས་མདོག་དང༔ ཟླ་ཕྱེད་དང་ནི་རལ་གྲི་སྔོན་པོ། ཡུ་བ་སེར། རྩེ་དམར་ཡིས༔

མཚམས་བཞི་བཏེག་པའི་ཚུལ་དུ་བཀོད༔ དེ་ཡིས་དྲག་པོའི་ལས་རིམ་རྫོགས༔ ས་མ་ཡ༔ རྒྱ་རྒྱ་རྒྱ༔ གུ་ཧྱ༔ བརྡ་ཐིམ༔ ༔ དེ་ལྟར་རྩ་གསུམ་སྤྱི་གཅེས་ཆ་རྐྱེན་འདི༔ ཚུལ་ཁྲིམས་རྡོ་རྗེ་ནན་ཆགས་ཆེ་བ་ཡིས༔ འདུག་ཏུ་མ་ ༣༡༨༽ སྟེར་ཡང་ཡང་བསྐུལ་བ་དང༔ ཕན་བདེ་དང་ནི་ཆོས་དབྱིངས་སྒྲོན་མ་ཡིས༔ མོས་པས་བསྐུལ་ཕྱིར་དུས་ཀུན་ཞལ་རྫུན་མཁན༔ སྤྲང་འཁྱམས་མ་ནུས་བདེ་སྐྱོང་དབང་མོ་ཡིས༔ སེར་དགོན་དབེན་གནས་མཚམས་ཕྲོད་ལྗོངས་ནས་བྲིས༔ དགེ་འདིས་གསང་སྔགས་བསྟན་པ་མཐའ་རྒྱས་ཤོག༔ ཧ་ཧ༔ ཆོས་མིན་ཆོས་འདི་ཡིག་མིན་རིས་སུ་བཀོད། །བུ་མིན་བུ་འདྲའི་ཤཱི་ལ་བཛྲ་གྱིས། །སྤྱན་ཟུར་གཡོ་བཞིན་དག་ཐེར་ནན་ཏན་མཛོད། དེ་མིན་དགོས་མེད་མང་པོ་ངས་མི་བྲི། །རང་གཞན་ལེ་ལོ་དང་ནི་མི་ཁོམ་གཞི། །ཟིན་མེད་བྱ་བ་དང་མཚུངས་སྐྱུར་ལ་ཐོངས། །བདག་ནི་ན་སོ་རྒས་པའི་རྐྱེན་དབང་གིས། །སྤྲོས་བཅས་གཞུང་ཆེན་བྲི་སྤེལ་མི་ནུས་པས། །གང་བདེ་སྒྱིད་ལུགས་རང་དུ་ཉལ་སྙིང་འདོད། ཧ་ཧ། དགེའོ།། 