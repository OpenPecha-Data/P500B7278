༢༨༥༽ ཆོས་ཉིད་མཁའ་འགྲོའི་གསང་མཛོད་ལས༔ དབང་ཆེན་བརྒྱུད་པའི་གསོལ་འདེབས་ཡིད་བཞིན་ནོར་བུ་བཞུགས༔ ཨེ་མ་ཧོཿ ཆོས་སྐུ་སྣང་བ་མཐའ་ཡས་ལ་གསོལ་བ་འདེབས༔ འོད་གསལ་ཆོས་སྐུ་རྟོགས་པར་བྱིན་གྱིས་རློབས༔ ལོངས་སྐུ་ཐུགས་རྗེ་ཆེན་པོ་ལ༴ འོད་གསལ་ཆོས༴ སྤྲུལ་སྐུ་པདྨ་འབྱུང་གནས་ལ༴ འོད་གསལ༴ མཁའ་འགྲོ་ཡེ་ཤེས་མཚོ་རྒྱལ་ལ༴ འོད་གསལ་ཆོས༴ གྲུབ་ཆེན་ནམ་མཁའི་སྙིང་པོ་ལ༴ འོད་གསལ་ཆོས༴ རྒྱལ་བ་མཆོག་དབྱངས་ཤེལ་དཀར་བཟའ་དང་ནི༔ མཆོག་ཏུ་མི་འགྱུར་བདེ་བའི་རྡོ་རྗེ་སོགས༔ རྩ་བརྒྱུད་བླ་མའི་ཚོགས་ལ༴ འོད་གསལ་ཆོས༴ ཡི་དམ་དབང་ཆེན་པདྨ་ཧེ་རུ་ཀ༔ མཁའ་འགྲོ་ཡོངས་འདུས་རྡོ་རྗེ་ཕག་མོ་དང༔ བཀའ་སྲུང་དམ་ཅན་རྒྱ་མཚོའི་ཚོགས་བཅས་ལ༔ གསོལ་བ་འདེབས་སོ་གྲུབ་གཉིས་དངོས་གྲུབ་སྩོལ༔ དེ་ལྟར་གསོལ་བ་བཏབ་པའི་བྱིན་རླབས་ཀྱིས༔ རིམ་གཉིས་ཟབ་མོའི་ལམ་ལ་ཞུགས་ནས་ཀྱང༔ སྐུ་གསུམ་གོ་འཕང་མངོན་དུ་གྱུར་པ་དང༔ དོན་གཉིས་མཛད་པ་ལྷུན་གྱིས་འགྲུབ་པར་ཤོག༔ ཅེས་པ་འདིའང་སུ་ཁ་བཛྲ་གྱིས་བྲིས་པའོ།། ༢༨༦༽ ཆོས་ཉིད་མཁའ་འགྲོའི་གསང་མཛོད་ལས༔ དབང་ཆེན་ཟབ་གནད་སྔོན་འགྲོའི་འཇུག་ཆོས་བཞུགས་སོ༔ དབང་ཆེན་འཇུག་ཆོས་ཟབ་མོ་ཡི༔ དང་པོ་སྐྱབས་སུ་འགྲོ་བ་ནི༔ ན་མོ༔ སོར་རྟོགས་ཡེ་ཤེས་ཆགས་བྲལ་དོན་གྱི་ལྷ༔ དབང་ཆེན་ཡབ་ཡུམ་དཀྱིལ་འཁོར་ལྷ་ཚོགས་ལ༔ རང་བཞིན་གཉུག་མའི་ངང་དུ་སྐྱབས་སུ་མཆི༔ བློ་བྲལ་བདེ་བ་ཆེན་པོའི་དོན་རྟོགས་ཤོག༔ ལན་གསུམ་བརྗོད༔ གཉིས་པ་སེམས་བསྐྱེད་པ་ནི༔ ཧོཿ མ་རིག་འཁོར་བར་འཁྱམས་པའི་འགྲོ་བ་ཀུནཿ འཁོར་བ་སྡུག་བསྔལ་མཚོ་ལས་སྒྲོལ་བའི་ཕྱིར༔ སྨོན་འཇུག་དོན་དམ་བྱང་ཆུབ་སེམས་བསྐྱེད་དོ༔ ཆོས་ཉིད་དོན་གྱི་གནས་ལུགས་མངོན་གྱུར་ཤོག༔ ལན་གསུམ་བརྗོད༔ གསུམ་པ་ལན་ལག་བདུན་པ་ནི༔ ཧོཿ དབང་ཆེན་དཀྱིལ་འཁོར་ལྷ་ཚོགས་ལ༔ བདག་སོགས་གུས་པས་ཕྱག་འཚལ་ལོ༔ དངོས་འབྱོར་ཡིད་སྤྲུལ་མཆོད་པ་འབུལ༔ ཉམས་ཆག་སྡིག་སྒྲིབ་མཐོལ་ལོ་བཤགས༔

རང་གཞན་དགེ་ལ་རྗེས་ཡི་རངས༔ བླ་མེད་ཆོས་ཀྱི་འཁོར་ལོ་བསྐོར༔ རྒྱལ་ཀུན་མྱ་ངན་མི་འདར་བཞུགས༔ དགེ་ཚོགས་མ་གྱུར་འགྲོ་ལ་བསྔོ༔ གདོད་མའི་གཞི་ལ་སངས་རྒྱས་ཤོག༔ བཞི་པ་ཚོགས་བསགས་མཎྜལ་ནི༔ ཏྲཱྃ༔ སྟོང་གསུམ་རི་རབ་གླིང་བཞི་ཡིད་འོང་ལྡན༔ ལྷ་མིའི་ལོངས་ ༢༨༧༽སྤྱོད་དཔལ་འབྱོར་མ་ལུས་དང༔ བདག་ལུས་ཕུང་པོ་ཁམས་དང་སྐྱེ་མཆེད་དང༔ གསང་བ་རིག་སྟོང་ཐིག་ལེའི་མཎྜལ་བཀོད༔ དབང་ཆེན་དྲག་པོའི་དཀྱིལ་འཁོར་ལྷ་ལ་འབུལ༔ བཞེས་ནས་དབང་དང་དངོས་གྲུབ་བསྩལ་དུ་གསོལ༔ ཏྲྃ་རཏྣ་མཎྜ་ལ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ༔ ཞེས་བརྗོད་ཚོགས་ཞིང་ལྷ་ཚོགས་རང་ལ་བསྡུ༔ ས་མ་ཡ༔ ཞེས་པ་འདིའང་སུ་ཁ་བཛྲ་གྱིས་དག་པར་བྲིས་པའོ།། ༢༨༨༽