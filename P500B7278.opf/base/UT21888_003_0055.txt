༥༨༽ ༥༩༽ཆོས་ཉིད་མཁའ་འགྲོའི་ཐུགས་ཐིག་ལས༔ ཕུར་སྒྲུབ་བདུད་ལས་རྣམ་རྒྱལ་གྱི་ཆ་ལག་བསྐང་བ་ཤེལ་གྱི་མེ་ལོང་བཞུགས༔ ན་མོ་པདྨ་ཀཱ་ར་ཡེ༔ 

རང་རིག་རྩ་གསུམ་ལྷ་ལ་འདུད༔ རྡོ་རྗེ་གཞོན་ནུའི་དཀྱིལ་འཁོར་དུ༔ བསོད་ནམས་ཚོགས་ཆེན་གསོག་པའི་ཐབས༔ བསྐང་བ་ཤེལ་གྱི་མེ་ལོང་བསྟན༔ སྐལ་ལྡན་བུ་ཡིས་ཉམས་སུ་ལོངས༔ ས་མ་ཡ༔ སྙན་ཡི་དབྱངས་དང་ཐོད་རྔའི་སྒྲས༔ དང་པོ་བྱིན་གྱིས་བརླབ་པ་ནི༔ ཨོཾ༔ སྣང་བའི་དངོས་པོ་མ་ལུས་ཀུན༔ ཨཱཿ ཡེ་ཤེས་བདུད་རྩི་བླ་ན་མེད༔ ཧཱུྃ༔ ཕྱི་ནང་མཆོད་པའི་སྤྲིན་ཆེན་པོ༔ རབ་འབྱམས་ཞིང་ཀུན་ཡོངས་ཁྱབ་གྱུར༔ ནམ་མཁའ་མཛོད་སྔགས་ལན་གསུམ་དང༔ མཆོད་པའི་སྤྲིན་གཟུངས་བརྗོད་ལ༔ བསྐང་བ་དངོས་ནི༔ ཧཱུྃ་ཧྲཱིཿ ཆོས་དབྱིངས་མཁའ་ལྟར་ཁྱབ་པའི་ཞིང་ཁམས་ནས༔ ལྷུན་གྲུབ་རང་གདངས་སྐུ་གསུམ་ཞི་དང་ཁྲོ༔ རྡོ་རྗེ་ཕུར་པའི་དཀྱིལ་འཁོར་ལྷ་ཚོགས་བཅས༔ བསྐང་བའི་གནས་འདིར་སྤྱན་འདྲེན་གཤེགས་སུ་སོལ༔ པདྨ་ཉི་ཟླ་བམ་གྱི་གདན་ལ་བཞུགས༔ དངོས་འབྱོར་ཡིད་ཀྱི་རྣམ་སྤྲུལ་པའི༔ ཕྱི་ནང་གསང་མཆོད་བསམ་མི་ཁྱབ༔ སྐུ་གསུམ་ཞི་དང་ཁྲོ་བོའི་ཚོགས༔ དཀྱིལ་འཁོར་ལྷ་ཚོགས་ཐུགས་དམ་བསྐང༔ སྐུ་གསུམ་ ༦༠༽ཡེ་ཤེས་དངོས་གྲུབ་སྩོལ༔ རྡོ་རྗེ་གཞོན་ནུའི་ཐུགས་དམ་བསྐང༔ ཕྱག་རྒྱ་ཆེན་པོའི་དངོས་གྲུབ་སྩོལ༔ སྦྱོར་སྒྲོལ་ཡུམ་གྱི༴ བདེ་སྟོང་ཡེ་ཤེས་དངོས༴ ཀཱི་ལ་རིགས་བཞིའི་ཐུགས༴ ལས་བཞི་ལྷུན་གྲུབ༴ ཁྲོ་བཅུ་ཡབ་ཡུམ༴ དྲག་པོ་མཐུ་ཡི༴ སྒོ་མ་བཞི་ཡི༴ ཚད་མེད་རྣམ་བཞིའི༴ དམ་ཅན་མ་མོའི༴ ལས་རྣམས་ཐོགས་མེད༴ གིང་དང་ཕོ་ཉའི་ཐུགས༴ དགྲ་བགེགས་འགུགས་བསྒྲལ་ཕྲིན་ལས་མཛོད༔ གཏེར་སྲུང་དམ་ཅན༴ ཟབ་གཏེར་བསྟན་པ་རྒྱས་པ་དང༔ བསྟན་འཛིན་ཚེ་སྲིངས་དངོས་གྲུབ་སྩོལ༔ ཁྱད་པར་ཐུགས་དམ་བསྐང་བའི་རྫས༔ དྲག་པོའི་འདོད་ཡོན་རྣམ་ལྔ་དང༔ ཛ་གད་བདུད་རྩི་མཚོ་ལྟར་བསྐྱིལ༔ མཱཾ་པའི་ལྷུན་པོ་དཔང་རེ་མཐོ༔ བཟའ་དང་བཅའ་དང་བཏུང་བ་སོགས༔ འདོད་ཡོན་སྣ་ཚོགས་རི་ལྟར་སྤུངས༔ རྒྱ་ཆེ་གྲངས་མང་བཀོད་ལེགས་པ༔ སྐུ་གསུམ་ཞི་དང་ཁྲོ་བོའི་ཚོགས༔ དཀྱིལ་འཁོར་ལྷ་ཚོགས་ཐུགས་དམ་བསྐང༔ སྐུ་གསུམ་ཡེ་ཤེས་དངོས་གྲུབ་སྩོལ༔

རྡོ་རྗེ་གཞོན་ནུའི༴ ཕྱག་རྒྱ་ཆེན་པོའི༴ སྦྱོར་སྒྲོལ་ཡུམ་ཆེན༴ བདེ་སྟོང་ཡེ་ཤེས༴ ཀཱི་ལ་རིགས་བཞིའི༴ ལས་བཞི་ལྷུན་གྲུབ༴ ཁྲོ་བཅུ་ཡབ་ཡུམ༴ དྲག་པོ་མཐུ་ཡི༴ སྒོ་མ་བཞི་ཡི༴ ཚད་མེད་རྣམ་བཞིའི༴ དམ་ཅན་མ་ ༦༡༽མོའི༴ ལས་རྣམས་ཐོགས་མེད༴ གིང་དང་ཕོ་ཉའི༴ དགྲ་བགེགས་འགུགས་བསྒྲལ་ཕྲིན་ལས་མཛོད༔ གཏེར་སྲུང་དམ་ཅན༴ ཟབ་གཏེར་བསྟན་པ་རྒྱས་པ་དང༔ བསྐང་གྱུར་དབང་དང་དངོས་གྲུབ་སྩོལ༔ ལྟ་བ་མཐའ་བྲལ་ཀློང་དུ་བསྐང༔ སྒོམ་པ་ཟང་ཐལ་ཆེན་པོར་བསྐང༔ སྤྱོད་པ་སྤང་བླང་མེད་པར་བསྐང༔ འབྲས་བུ་ཡེ་རྫོགས་ཆེན་པོར་བསྐང༔ བསྐང་དང་བསྐང་བྱ་ལས་འདས་པ༔ རང་གྲོལ་ཆོས་དབྱིངས་ཀློང་དུ་ཨཱཿ ཧོ༔ དཀྱིལ་འཁོར་ལྷ་ཚོགས་གསན་ཅིང་དགོངས༔ བདག་ཅག་མ་རིག་རྐྱེན་དབང་གིས༔ དམ་པའི་རྡོ་རྗེ་སློབ་དཔོན་ལ༔ མ་དད་ལོག་པར་ལྟ་བ་བཤགས༔ དམ་ཚིག་གཅིག་པའི་སྤུན་སྲིང་ལ༔ དགྲ་གཉེན་ཆགས་སྡང་བགྱིས་པ༴ དབང་སྐུར་ཟབ་མོ་ཐོབ་བྱས་ནས༔ རྩ་གསུམ་བསྒོམ་བཟླས་གཡེལ་བ༴ སྣང་སྲིད་དག་པ་རབ་འབྱམས་ལ༔ འཁོར་འདས་གཉིས་སུ་འཛིན་པ༴ སྣང་བ་ལྷ་དང་ལྷ་མོའི་ཞིང༔ བཟང་ངན་ཕྱོགས་སུ་བལྟས་པ༴ ལྟ་བ་མཐའ་དབུས་བྲལ་བ་ལ༔ གཉིས་འཛིན་འཁྲུལ་པར་འཕྱན་པ༴ སྒོམ་པ་གཏིང་གསལ་ཡེ་ཤེས་ལ༔ འོག་འགྱུ་དྲན་མེད་དུབ་པ་བཤགས༔ སྤྱོད་པ་ཀུན་ཏུ་ ༦༢༽བཟང་པོ་ལ༔ དགག་སྒྲུབ་བླང་དོར་བྱས་པ༴ འབྲས་བུ་མཉམ་ཉིད་ཆོས་སྐུའི་ཀློང༔ བློ་ཡིས་གཏད་སོ་བྱས་པ༴ མདོར་ན་སྒོ་གསུམ་བག་མེད་པས༔ རྩ་བ་སྐུ་གསུང་ཐུགས་མཆོག་དང༔ ཡན་ལག་དམ་ཚིག་ཉམས་པ་ཀུན༔ མི་འཆབ་མི་སྦེད་སླན་ཆད་སྡོམ༔ དག་ཚངས་སོར་ཆུད་དངོས་གྲུབ་སྩོལ༔ ཨོཾ་ག་ཎ་ཙཀྲ་ས་ཏྭ་ས་མ་ཡ་ སོགས། ཨཱཿ ཞེས་ཚང་བར་བརྗོད༔ འདི་ཉིད་ཉམས་སུ་བླངས་གྱུར་ན༔ དམ་ཚིག་ཉམས་ཆགས་ཀུན་བྱང་ནས༔ ཚེ་འདིར་དོན་གཉིས་དངོས་གྲུབ་ཐོབ༔ ཐེ་ཚོམ་མེད་དོ་ས་མ་ཡ༔ བཀའ་སྲུང་དྲེགས་པའི་ཚོགས་ཀྱིས་གཉེར༔ སྐལ་ལྡན་བུ་དང་འཕྲད་པར་ཤོག༔ ལོག་ལྟ་ཅན་དང་འདི་མ་འཕྲད༔ ས་མ་ཡ༔ ཟབ་རྒྱ༔

གསང་རྒྱ༔ གཏེར་རྒྱ༔ བརྡ་ཐིམ༔ ༔ ཅེས་པ་འདི་ཡང་སེར་དགོན་དབེན་གནས་འོད་གསལ་དགའ་བའི་ལྗོངས་ནས་སྙོམས་ལས་པ་ཀུན་བཟང་བདེ་སྐྱོང་དབང་མོས་ཉམས་ཆོས་ཡིག་རིས་སུ་བགྱིས་པའོ།། དགེའོ།།