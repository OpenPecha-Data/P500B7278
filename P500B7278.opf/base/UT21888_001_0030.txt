༣༡༽ ༈ 

རང་གཏེར་གྱྀ་ཕག་མོའི་སྒྲུབ་ཐབས་འབྲི་བའི་སྐབས་སུ་ཤོག་ཚད་ཅི་འདྲ་ཞིག་ཡིན་སྙམ་ནས་ཡོད་སྐབས་ཉམས་སྣང་ལ་བུད་མེད་མཛེས་མ་ཞིག་འོངས་ནས་འདི་སྐད་ཟེར། ཁྱོད་ཀྱི་ཟབ་གཏེར་གྱི་ཤོག་ཚད་ང་རང་གིས་ཤེས་ཟེར། བདག་གིས་ང་བདག་པོས་མི་ཤེས་པ་ཞིག་ཁྱོད་ཀྱིས་མི་ཤེས་སྨྲས་པས། ཡང་དེ་ན་རེ། ཁྱོད་གཏེར་ལ་དབང་ཡང་གདོས་བཅས་ཀྱི་སྦུབས་སུ་གནས་པས་ཟག་མེད་ཀྱི་མཁྱེན་ཆ་ཆུང༌། ང་ལུས་མེད་འོད་དུ་སྣང་བས་གང་ཤར་ཐམས་ཅད་རྟེན་འབྲེལ་བརྡ་ཆོས་སུ་སྟོན་ནུས་ཟེར། ཡང་བདག་གིས་འོན་འདི་མཁའ་འགྲོའི་སྤྲུལ་པ་ཞིག་ཡིན་པར་འདུག་སྙམ་ནས་སྨྲས་པ། བདག་གིས་ཟག་བཅས་ཟག་མེད་ཟེར་བ་དེ་མི་ཤེས། ཤོག་ཚད་ཇི་ཡིན་མ་གོ་བས་དེའི་དོན་ཁྱོད་ཀྱིས་སྨོས་དང་སྨྲས་པས། དེ་མ་ཐག་ཏུ་གཟུགས་མི་སྣང་བར་སྐད་སྙན་པའི་དབྱངས་ཀྱིས་འདི་སྐད་ཟེར། ཨེ་ཨེ༔ ཆོས་དབྱིངས་མཐའ་བྲལ་ཀྱི་ཀློང་ནས༔ གང་སྣང་ཡེ་ཤེས་ཀྱི་རོལ་པ་ངོམས༔ མ་སྐྱེས་རང་བྱུང་གི་ཌཱ་ཀི་མ༔ ང་མི་མིན་བདེ་བའི་གོ་ཆ་ཡིན༔ ཁྱོད་མ་ཡེངས་སྒྲ་འཛིན་དབང་པོ་གསོན༔ ཆོས་ཐམས་ཅད་རྟེན་ཅིང་འབྲེལ་པ་ལ༔ ཐབས་མཁས་པས་སྣང་བ་བརྡ་རུ་སྟོན༔ གཏེར་དཔེ་ཡི་ཤོག་ཚད་རྣམ་བཞི་ཡོད༔ དབྱིངས་མི་འགྱུར་ཆོས་སྐུའི་མཁའ་ཀློང་ནས༔ མདངས་མ་འགགས་ཡེ་ཤེས་ཅིར་ཡང་འཆར༔ མི་འཇིགས་བཞི་མ་འདྲེས་བཅོ་ ༣༢༽ བརྒྱད་དང༔ ཚད་མེད་བཞིའི་མཚོན་པའི་རྟགས་སུ་ཤེས༔ དེ་བདེ་གཤེགས་འདུས་པའི་ཤོག་ཚད་ལགས༔ ཆོས་སྟོང་ཉིད་བཅོ་བརྒྱད་ཕར་ཕྱིན་དྲུག༔ མཚོན་པའི་རྟགས་སུ་ཤེས་པ་ནི༔ དཀྱིལ་འཁོར་རྒྱ་མཚོའི་ཤོག་ཚད་ལགས༔ འཕགས་ལམ་བརྒྱད་དང་རྣམ་ཐར་བརྒྱད༔ བསྡུ་དངོས་བཞི་མཚོན་རྟགས་སུ་ཤེས༔ སྟོང་ཆེན་མཁའ་འགྲོའི་ཤོག་ཚད་ལགས༔ ཐེག་པ་བརྒྱད་དང་རྫུ་འཕྲུལ་རྐང་པ་བཞིའི༔ བརྡ་མཚོན་འདི་ནི་མན་ངག་བཀའ་སྲུང་ངོ་༔ དེ་དག་དབྱིབས་ལེགས་གྲུ་བཞིར་འཁྱིལ༔ ཆོས་དབྱིངས་མཐའ་བཞིའི་དྲི་བྲལ་བརྡ༔ དེ་ལྟར་གོང་འོག་མ་ཉམས་པར༔ རིག་པས་དཔྱོད་དང་གསལ་བར་ངེས༔

བརྡ་འདི་སྙིང་གི་དཀྱིལ་དུ་སྦོས༔ སྐལ་མེད་རྣམས་ལ་ ༔རྒྱ༔ ཞེས་ཟེར་སྣང་འཆར་ཡང་ཉམས་སྣང་ལ་ངེས་པ་མེད་པར་མཐོང་ནས་བཏང་སྙོམས་སུ་བཞག་སྐབས། རང་སློབ་དམ་པ་ཤཱཀྱའི་དགེ་བཙུན་དམ་ཆོས་དང་ཉེ་གནས་ཚུལ་ཁྲིམས་རྡོ་རྗེ་གཉིས་ཀྱིས་ནན་ཆེར་བསྐུལ་ངོར་མ་ལྡོག་ཙམ་དུ་བདེ་བའི་རྡོ་རྗེས་ཉམས་ཆོས་ཡིག་རིས་སུ་བྲིས་པ་དགེའོ། ཧ་ཧ། བདག་གི་སྣང་བ་དག་པ་རབ་འབྱམས་ཀྱི་བཀོད་པ། །གང་ཤར་གང་སྣང་བརྡ་དང་དཔེ་ཆ་ཡི་རོལ་པ། །བྲིས་ཀྱང་ཟད་མཐའ་མེད་པ་གཏེར་ཆོས་ཀྱི་མཚན་ཉིད། །འོན་ཀྱང་ཐབས་ལྡན་རྟེན་འབྲེལ་བཟང་པོ་དང་འཛོམས་པས། །མི་ཟད་ཟད་པར་སྣང་བའི་གནས་སྐབས་ལ་ཐུག་པས། ཁྱོད་གཉིས་ཐུགས་ནན་ཆེ་ ༣༣༽ ཡང་བྱ་ཐབས་དང་བྲལ་ལགས། །ཐུགས་ཁྲེལ་མ་མཛད་དད་ལྡན་སྐལ་བཟང་གི་སློབ་བུ། །དགོས་མེད་ཚིག་འདི་ཁ་མཁས་སོས་དལ་གྱི་ཉལ་རུལ། །ཀུན་བཟང་བདེ་སྐྱོང་ཆོས་ཉིད་དབང་མོ་ཡིས་སྨྲས་སོ། སརྦ་མངྒ་ལཾ། མཚོ་རྒྱལ་ཞལ་ལུང་ལས། སྙིགས་དུས་མི་རྣམས་བསོད་ནམས་དབང་ཐང་ཉམས༔ དུས་རྣམས་མི་འགྱུར་མི་རྣམས་འགྱུར་བའི་ཚེ༔ དཀོན་མཆོག་གསུམ་ལ་ཡིད་མི་ཆེས་པ་དང༔ ཕུང་རྫས་སྐྱབས་བརྟེན་མི་དགེ་སྣ་ཚོགས་བསག༔ དུ་བ་སྔོན་པོ་འབོད་པ་རང་གིས་བྱེད༔ བོད་འབངས་བདེ་སྐྱིད་ཆུ་ཡི་གཉེར་དང་མཚུངས༔ དེ་དུས་ལས་ཅན་སྐྱེས་བུ་གཏེར་གྱིས་འདྲེན༔ པད་འབྱུང་རྗེ་ལ་དུས་དྲུག་གསོལ་བ་ཐོབ༔ ཕྱི་མ་ཕོ་མོ་བདག་གིས་ལམ་འདྲེན་བྱེད༔ ཅེས་གསུངས། བདེ་བའི་རྡོ་རྗེས་སོ། བདེ་ཆེན་བདེ་བའི་རྡོ་རྗེའི་ཟབ་གཏེར་གྱི་དབུ་ཕྱོགས་རྣམས་འདི་ལྟ་སྟེ། མཁའ་འགྲོ་དགོངས་འདུས་སྐོར་ནི། (Terma Heading design here ) ས་གཏེར་སྐོར། (Terma Heading design here ) སྙན་བརྒྱུད་སྐོར། (Terma Heading design here ) ཞལ་གཟིགས་ལུང་བསྟན་སྐོར། (Terma Heading design here ) གཏེར་ཚག (Terma Heading design here ) མགུར་ཚོགས་སྐོར། ༈ (Terma Heading design here ) ཚག་ཤད་ཅན་ཡིན། (Terma

Heading design here ) དག་སྣང་ཡེ་ཤེས་དྲྭ་བ། (Terma Heading design here ) གསོལ་འདེབས། ༈ མཁའ་འགྲོའི་ཐུགས་ཐིག་སྐོར། (Terma Heading design here ) ཡང་འདྲ་མིན་གཅིག་ལ (Terma Heading design here ) དགེའོ། ༣༤༽