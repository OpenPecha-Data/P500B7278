༣༣༽

མཁའ་འགྲོའི་ཐུགས་ཏིག་ལས༔ བླ་མ་མཁའ་འགྲོའི་གསོལ་འདེབས་བྱིན་རླབས་བུམ་བཟང་བཞུགས༔ ཨེ་མ་ཧོཿ ཆོས་ཉིད་མངོན་སུམ་རང་བྱུང་ཙིཏྟའི་དབུས༔ དྭངས་མ་ལྔ་འདུས་འོད་ཀྱི་གཞལ་ཡས་ནས༔ ཉམས་སྣང་གོང་འཕེལ་མ་བཅོས་ལྷུན་གྲུབ་སྐུ༔ སུ་ཁ་བཛྲ་བི་མ་རསྨི་ལ༔ ཆོས་ཟད་བློ་འདས་ཆེན་པོར་གསོལ་བ་འདེབས༔ འོད་གསལ་གསང་ལམ་ཡེ་ཤེས་བྱན་ཚུད་ནས༔ གཞོན་ནུ་བུམ་པའི་སྐུ་རུ་གྲོལ་བ་དང༔ འཇའ་ལུས་མཁའ་སྤྱོད་བགྲོད་པར་བྱིན་གྱིས་རློབས༔ ཅེས་པ་འདི་ཡང་དགེ་བཙུན་དམ་པ་ཆོས་ཀྱི་བདག་པོ་ཤཱི་ལ་བཛྲ་གྱི་བཀའ་བསྐུལ་ཟབ་ཕྱིར་ཀུན་བཟང་བདེ་སྐྱོང་དབང་མོས་སེར་དགོན་དབེན་ཁྲོད་ནས་བྲིས་པའོ།། ༣༤༽ 