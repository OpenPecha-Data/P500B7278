༣༢༧༽ ཆོས་ཉིད་མཁའ་འགྲོའི་གསང་མཛོད་ལས༔ དབང་ཆེན་དྲག་པོའི་བསྐུལ་པ་རྡོ་རྗེའི་ཐོག་མདའ་བཞུགས༔ ན་མོ་པདྨ་ཀྲོ་དྷ་ཡེ༔ 

པདྨ་ཧེ་རུ་ཀ་ལ་འདུད༔ ཟབ་ལམ་ཉམས་སུ་ལེན་པ་ཡི༔ རྗེས་འཇུག་རྣམས་ཀྱི་དོན་ཆེད་དུ༔ བསྐུལ་བ་རྡོ་རྗེའི་ཐོག་མདའ་བསྟན༔ ས་མ་ཡ༔ བསྐུལ་གཏོར་ཤ་ཁྲག་དག་གིས་བརྒྱན༔ དགྲ་བོའི་བླ་ཚེ་སྲོག་གསུམ་དང༔ གཉིས་མེད་བསྟིམ་ལ་འགུགས་ཞུག་བྱ༔ རང་ཉིད་ལྷ་ཡི་ང་རྒྱལ་གྱིས༔ གསུམ་རྔམས་ཁྲོས་པའི་གར་དང་བཅས༔ དབྱིངས་ནས་ལྷ་ཚོགས་སྐུལ་བ་ནི༔ ཧཱུྃ་བྷྱོ༔ ཆོས་དབྱིངས་འགྱུར་བ་མེད་པའི་ངང་ཉིད་ལས༔ ལོག་རྟོག་འདུལ་མཛད་དབང་དྲག་ཁྲོས་པའི་སྐུ༔ བཅོམ་ལྡན་པདྨ་རྟ་མགྲིན་དབང་གི་ལྷ༔ ཆོས་ཉིད་སྟོང་དབྱིངས་ཕག་མོ་ཡུམ་དང་བཅས༔ ཆོས་ཀྱི་དབྱིངས་ལས་གཟུགས་ཀྱི་སྐུར་བཞེངས་ལ༔ ལོག་འདྲེན་བདུད་བགེགས་འདུལ་བའི་དུས་ལ་བབས༔ བསྐུལ་ལོ་ཐུགས་དམ་གཉེན་པོ་དབྱིངས་ནས་བསྐུལ༔ བཞེངས་ཤིག་ཆོས་ཀྱི་དབྱིངས་ནས་སྐུར་བཞེངས་ཤིག༔ ཤ་ཁྲག་དམར་གྱི་གཏོར་མ་འདི་བཞེས་ལ༔ དམ་ཉམས་དགྲ་བགེགས་འདུལ་བའི་དུས་ལ་བབས༔ རྒྱ་འདྲེ་འགོང་པོ་འདུལ་བའི༴ དམ་སྲི་རྒྱལ་བསེན་འདུལ་བའི༴ མི་ཕྱུགས་ ༣༢༨༽ ནད་ཡམས་ཟློག་པའི༴ མཐའ་དམག་དུས་འཁྲུགས་བཟློག་པའི༴ བྱད་ཟོར་ཕུར་ཁ་བཟློག་པའི༴ མི་འདོད་ཉེར་འཚེ་བཟློག་པའི༴ མཐའ་འདྲེ་གདུག་པ་འདུལ་བའི༴ ཐུགས་དམ་མ་གཡེལ་མ་འདའ་ས་མ་ཡ༔ བཅོལ་པའི་ཕྲིན་ལས་མྱུར་དུ་འགྲུབ་པར་མཛོད༔ ཧཱུྃ་བྷྱོ༔ དབང་ཆེན་ཐུགས་ལས་སྤྲུལ་པའི་སྲས་མཆོག་ནི༔ རིགས་བཞི་ཧྱ་གྲཱི་ཝ་ཡབ་ཡུམ་འཁོར༔ ཆོས་ཀྱི་དབྱིངས་ནས་གཟུགས་ཀྱི་སྐུར་བཞེངས་ལ༔ བསྐུལ་ལོ་ཐུགས་དམ་གཉེན་པོ་དབྱིངས་ནས་བསྐུལ༔ ཤ་ཁྲག་དམར་གྱི་གཏོར་མ་འདི་བཞེས་ལ༔ དམ་ཉམས་དགྲ་བགེགས་འདུལ་བའི་དུས་ལ་བབས༔ རྒྱ་འདྲེ་འགོང་པོ་འདུལ་བའི༴ དམ་སྲི་རྒྱལ་བསེན་འདུལ་བའི༴ མཐའ་མི་ཧོར་འདྲེ་འདུལ་བའི༴ མི་ནད་ཕྱུགས་ནད་བཟློག་པའི༴ མཐའ་དམག་དུས་འཁྲུགས་བཟློག་པའི༴ བྱད་ཟོར་ཕུར་དབལ་བཟློག་པའི༴ མི་འདོད་ཉེར་འཚེ་བཟློག་པའི༴ ཐུགས་དམ་མ་གཡེལ་མ་འདའ་ས་མ་ཡ༔ རྣལ་འབྱོར་བཅོལ་པའི་ཕྲིན་ལས་མྱུར་འགྲུབ་མཛོད༔

ཧཱུྃ་བྷྱོ༔ དབང་ཆེན་ཐུགས་ལས་སྤྲུལ་པའི་སྲས་མཆོག་ནི༔ ཕྱོགས་བཅུའི་བདུད་འདུལ་དྲག་པོའི་སྐུར་སྟོན་པ༔ ཁྲོ་བཅུ་ཡབ་ཡུམ་ཟ་ ༣༢༩༽ གསོད་སྤྲུལ་པར་བཅས༔ ཆོས་ཀྱི་དབྱིངས་ནས་གཟུགས་ཀྱི་སྐུར་བཞེངས་ལ༔ བསྐུལ་ལོ་ཐུགས་དམ་གཉེན་པོ་དབྱིངས་ནས་བསྐུལ༔ ཤ་ཁྲག་དམར་གྱི་གཏོར་མ་འདི་བཞེས་ལ༔ དམ་ཉམས་དགྲ་བགེགས་འདུལ་བའི་དུས་ལ་བབས༔ རྒྱ་འདྲེ་འགོང་པོ་འདུལ་བའི༴ དམ་སྲི་རྒྱལ་བསེན་འདུལ་བའི༴ མཐའ་མི་ཧོར་འདྲེ་འདུལ་བའི༴ མི་ཕྱུགས་ནད་ཡམས་བཟློག་པའི༴ མཐའ་དམག་དུས་འཁྲུགས་བཟློག་པའི༴ བྱད་ཟོར་ཕུར་དབལ་བཟློག་པའི༴ མི་འདོད་ཉེར་འཚེ་བཟློག་པའི༴ ཐུགས་དམ་མ་གཡེལ་མ་འདའ་ས་མ་ཡ༔ བཅོལ་བའི་ཕྲིན་ལས་མ་ལུས་མྱུར་འགྲུབ་མཛོད༔ ཧཱུྃ་བྷྱོཿ དབང་ཆེན་དཀྱིལ་འཁོར་མཐའ་སྐྱོང་དྲེགས་པའི་ཚོགས༔ ཕོ་ཉ་གིང་དང་དབང་ཕྱུག་བསྟན་མ་སྐྱོང༔ སྡེ་བརྒྱད་དྲེགས་ཆེན་བཅོ་བརྒྱད་འཁོར་དང་བཅས༔ གཏུམ་དྲག་རྔམས་པའི་སྐུ་རུ་ད་བཞེངས་ལ༔ ཐུགས་དམ་བསྐུལ་ལོ་མངོན་སྤྱོད་ཕྲིན་ལས་མཛོད༔ ཤ་ཁྲག་དམར་གྱི་གཏོར་མ་འདི་བཞེས་ལ༔ སྔོན་གྱི་ཐ་ཚིག་གཡར་དམ་མ་འདོར་བར༔ ཞིང་བཅུའི་དགྲ་བགེགས་བསྒྲལ་བའི་དུས་ལ་བབས༔ རྒྱ་འདྲེ་འགོང་པོ་འདུལ་བའི༴ དམ་སྲི་རྒྱལ་བསེན་འདུལ་བའི༴ མཐའ་མི་ཧོར་འདྲེ་འདུལ་བའི༴ ༣༣༠༽མི་ཕྱུགས་ནད་ཡམས་བཟློག་པའི༴ མཐའ་དམག་དུས་འཁྲུགས་བཟློག་པའི༴ བྱད་ཟོར་ཕུར་དབལ་བཟློག་པའི༴ མི་འདོད་ཉེར་འཚེ་བཟློག་པའི༴ མ་གཡེལ་མ་གཡེལ་ཐུགས་དམ་དུས་ལ་བབས༔ བཅོལ་བའི་ལས་འདི་མྱུར་དུ་འགྲུབ་པར་མཛོད༔ ཧཱུྃ་བྷྱོ༔ མ་གཡེལ་མ་འགྱང་པདྨ་དབང་གི་ལྷ༔ ཐུགས་རྗེ་ཞི་བའི་དབྱིངས་སུ་མི་བཞུགས་པར༔ གར་དགུའི་ཉམས་རྫོགས་དྲག་ཁྲོས་སྐུར་སྟོན་ལ༔ གློག་ལྟར་མྱུར་བའི་ཕྲིན་ལས་དུས་ལ་བབས༔ ཞིང་བཅུའི་དགྲ་དང་གནོད་པར་བྱེད་པའི་བགེགས༔ རྒྱ་འདྲེ་མེ་ཞོན་འབྱུང་པོ་རླུང་ཞོན་དང༔ དམ་སྲི་རྒྱལ་བསེན་ཡུལ་འདྲ་བགེགས་ཀྱི་རིགས༔ སངས་རྒྱས་བསྟན་བཤིག་དཀོན་མཆོག་དབུ་འཕང་སྨད༔

དགེ་འདུན་སྡེ་དཀྲུགས་བསྟན་འཛིན་སྐུ་ལ་བསྡོ༔ སེམས་ཅན་ཡོངས་ཀྱི་བདེ་སྐྱིད་ལ་གནོད་པའི༔ དགྲ་བགེགས་ལོག་པར་འདྲེན་པའི་ཚོགས་རྣམས་ཀུན༔ རྗེས་མེད་ཤུལ་མེད་བརླག་པའི་ཕྲིན་ལས་མཛོད༔ བདག་ཅག་རྣལ་འབྱོར་ལྷ་མཆོག་ཁྱོད་ལ་རེ༔ ཁྱེད་རྣམས་ཐུགས་དམ་མ་གཡེལ་དགོངས་མཛོད་ལ༔ བཅོལ་བའི་ལས་འདི་འགྲུབ་མཛོད་ས་མ་ཡ༔ ཅེས་བརྗོད་བསྐུལ་གཏོར་འབུལ་ཞིང་ཕྲིན་ལས་བཅོལ༔ གང་བསམ་དྲག་པོའི་ ༣༣༡༽ འདོད་དོན་འགྲུབ་པར་ངེས༔ ཟབ་པོ་མྱུར་རོ་འདི་ཉིད་ཉམས་སུ་ལོངས༔ སྐལ་ལྡན་ལས་འཕྲོ་ཅན་དང་འཕྲད་པར་ཤོག༔ སྐལ་མེད་ལོག་ལྟ་ཅན་ལ་འདི་མ་འཕྲད༔ བཀའ་སྲུང་དྲེགས་པའི་ཚོགས་ཀྱིས་གཉེར་གྱིས་ཤིག༔ ས་མ་ཡ༔ རྒྱ་རྒྱ་རྒྱ༔ བརྡ་ཐིམ༔ ༔ ཅེས་པ་འདིའང་མཁན་པོ་ནོར་བུ་དབང་རྒྱལ་དང་རང་སློབ་དམ་པ་ཤེས་རབ་འོད་ཟེར། ཉེ་གནས་ཡི་གེའི་འདུ་བྱེད་ཤཱཀྱའི་དགེ་བཙུན་ཚུལ་ཁྲིམས་རྡོ་རྗེ་དང་བུ་མོ་ཆོས་དབྱིངས་སྒྲོན་མ་སོགས་ཀྱིས་བསྐུལ་བ་དོན་ཡོད་པའི་ཕྱིར་ཀུན་བཟང་བདེ་སྐྱོང་དབང་མོས་ཟབ་གཏེར་ཁ་བསྐང་ཕྱིར་དུ་ཉམས་ཆོས་ཡིག་རིས་སུ་བྲིས་པའོ།། མངྒ་ལམ།། ༣༣༢༽