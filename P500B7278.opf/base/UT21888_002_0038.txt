༤༠༣༽ཨེ་མ་ཧོ༔ རང་བྱུང་རིག་པ་ཀ་དག་ཆོས་ཀྱི་སྐུ༔ རང་མདངས་མ་འགགས་འོད་གསལ་ལོངས་སྤྱོད་རྫོགས༔ ཐུགས་རྗེ་ཀུན་ཁྱབ་གང་འདུལ་སྤྲུལ་པའིསྐུ༔ སྐུ་གསུམ་དབྱེར་མེད་པདྨ་ལས་འབྲེལ་ལ༔ གསོལ་བ་འདེབས་སོ་བདག་རྒྱུད་བྱིན་གྱིས་རློབས༔ སྐུ་གསུམ་དབྱེར་མེད་རྟོགས་པར་མཛད་དུ་གསོལ༔ སུ་ཁ་བཛྲ་གྱིས་སོ།། ཨེ་མ་ཧོ༔ དུས་གསུམ་རྒྱལ་བའི་ཡུམ་གྱུར་མཚོ་རྒྱལ་མ༔ གསུང་སྤྲུལ་བདེ་ཆེན་བདེ་བའི་རྡོ་རྗེ་ལ༔ གསོལ་བ་འདེབས་སོ་ཐུགས་རྗེས་བཟུང་དུ་གསོལ༔ བསམ་པའི་དོན་ལ་བར་ཆད་མི་འབྱུང་ཞིང༔ བླ་མའི་བཀའ་བཞིན་ཐུགས་དགོངས་རབ་རྫོགས་ནས༔ བསྟན་པ་ཕྱོགས་བཅུར་དར་ཞིང་རྒྱས་པ་དང༔ རང་གཞན་དོན་གཉིས་འགྲུབ་པར་བྱིན་གྱིས་རློབས༔ ཅེས་པ་འདི་ཡང་མཚམས་པ་ལྷུན་གྲུབ་རིག་འཛིན་སོགས་ཀྱིས་བསྐུལ་ངོར་སུ་ཁ་བཛྲ་རྩལ་གྱིས་བྲིས་པའོ། ཨེ་མ་ཧོ༔ སྐུ་གསུམ་མཁའ་འགྲོའི་གཙོ་མོ་ཝ་ར་ཧི༔ ཡེ་ཤེས་སྒྱུ་མའི་སྐུར་སྣང་རིག་པ་འཛིན༔ བདེ་ཆེན་འགྱུར་མེད་བདེ་བའི་རྡོ་རྗེ་ལ༔ གསོལ་བ་འདེབས་སོ་ཐུགས་རྗེས་བཟུང་དུ་གསོལ༔ འདི་ཕྱི་ ༤༠༤༽བར་གསུམ་འབྲལ་མེད་བྱིན་གྱིས་རློབས༔ 

ཅེས་དད་ལྡན་དཀར་མོས་ནན་ཆེར་བསྐུལ་ངོར་སུ་ཁའི་མིང་གིས་བྲིས་པའོ།། ཆོས་ཉིད་མཁའ་འགྲོའི་གསང་མཛོད་ལས༔ གསོལ་འདེབས་བསམ་པ་ལྷུན་གྲུབ་བཞུགས་སོ༔ ཨེ་མ་ཧོཿ རྒྱལ་ཀུན་ཕྲིན་ལས་གཅིག་བསྡུས་པདྨ་འབྱུང༔ དབྱིངས་ཡུམ་ལྷན་སྐྱེས་བདེ་ཆེན་མཚོ་རྒྱལ་མར༔ གསོལ་བ་འདེབས་སོ་བྱིན་རླབས་དངོས་གྲུབ་སྩོལ༔ ཕྱི་ནང་གསང་བའི་བར་ཆད་ཞི་བ་དང༔ བསམ་པ་ལྷུན་གྱིས་འགྲུབ་པར་མཛད་དུ་གསོལ༔ ཨོཾ་ཨཱཿཧྃའུ་བཛྲ་མ་ཧཱ་གུ་རུ་ཛྙཱ་ན་སརྦ་སིདྡྷི་ཕ་ལ་ཧཱུྃ༔ འདི་ལ་རྟག་ཏུ་བརྩོན་གྱུར་ན༔ གང་བསམ་ཡིད་བཞིན་འགྲུབ་པར་ངེས༔ བདེན་རྫུན་ལག་ཏུ་ལོངས་དང་གསལ༔ ས་མ་ཡ༔ ཅེས་པའང་ཁམས་པ་གཏེར་ཆེན་རིན་པོ་ཆེ་ནས་དར་བཅས་བཀའ་བསྐུལ་ཕེབས་ཚེ་མ་ལྡོག་ཙམ་དུ་སྙོམས་ལས་པ་སུ་ཁ་བཛྲ་ནས་བྲིས་པའོ།། ཨེ་མ་ཧོཿ ཆོས་སྐུ་ཡུམ་ཆེན་ཀུན་བཟང་མོ༔ ལོངས་སྐུ་འགགས་མེད་ཝ་ར་ཧི༔ སྤྲུལ་སྐུ་ཡེ་ཤེས་མཚོ་རྒྱལ་མ༔ སྐུ་གསུམ་དབྱེར་མེད་མཁའ་འགྲོའི་གར༔ རྣལ་འབྱོར་བདེ་བའི་རྡོ་རྗེ་ལ༔ གསོལ་བ་འདེབས་སོ་བྱིན་གྱིས་རློབས༔ འཇིགས་པ་ཀུན་སྐྱོབས་ནད་གདོན་ཞི༔ ཚེ་དང་བསོད་ནམས་འཕེལ་བ་ ༤༠༥༽བ་དང༔ འདི་ཕྱི་བར་གསུམ་ཐུགས་རྗེས་ཟུངས༔ ཨོཾ་ཛྙཱ་ན་ཌཱ་ཀི་ནི་སརྦ་སིདྡྷི་ཕ་ལ་ཧཱུྃ༔ ཞེས་པས་རྒྱུན་དུ་གསོལ་བ་ཐོབ༔ དེ་ཡིས་མཁའ་འགྲོས་བྱིན་བརླབ་འགྱུར༔ ས་མ་ཡ༔ ཞེས་པ་ཡང་ཕུན་ཚོགས་བསམ་འགྲུབ་ངོར། སུ་ཁ་བཛྲ་གྱིས་བྲིས་པའོ།། སྐུ་གསུམ་མཁའ་འགྲོའི་གཙོ་མོ་ཝ་ར་ཧི༔ ཡེ་ཤེས་སྒྱུ་མའི་སྐུར་བཞེངས་རྣལ་འབྱོར་མ༔ ཀུན་བཟང་ཆོས་ཉིད་དབང་མོར་གསོལ་བ་འདེབས༔ འདི་ཕྱི་བར་གསུམ་འབྲལ་མེད་རྗེས་བཟུང་སྟེ༔ འོད་གསལ་གནས་ལུགས་རྟོགས་པ་མཐར་ཕྱིན་ནས༔ ཀ་དག་ཀུན་ཏུ་བཟང་པོར་བྱང་ཆུབ་ཤོག༔ ཅེས་པའང་དད་ལྡན་གསུང་རབ་ངོར་བདེ་བའི་རྡོ་རྗེས་བྲིས་པའོ།། སྐབས་སུ་བཟའ་བཅའ་ལོངས་སྤྱོད་ཅི་འབྱོར་བཤམས་ལ༔ ཧྲཱིཿ སྣང་སྲིད་དག་པ་རབ་འབྱམས་ཀློང༔ འཁོར་འདས་ཡོངས་དག་མཆོད་པའི་རྫས༔

ཕྱི་ནང་གསང་བའི་སྤྲིན་ཆེན་པོ༔ ཀུན་ཏུ་བཟང་པོའི་རང་བཞིན་གྱུར༔ ཨོཾ་ཨཱཿཧཱུྃ༔ བླ་མ་རིག་འཛིན་ལྷ་ཚོགས་དང༔ གནས་ཡུལ་ཞིང་སྐྱོང་ཌཱ་ཀིའི་ཚོགས༔ དམ་ཅན་གཏེར་བདག་མ་ལུས་ལ༔ ལོངས་སྤྱོད་ཚོགས་ཀྱི་མཆོད་པ་འབུལ༔ རིག་འཛིན་མཁའ་འགྲོའི་ཐུགས་དམ་བསྐངས༔ ཉམས་ ༤༠༦༽ཆགས་དག་ནས་དངོས་གྲུབ་སྩོལ༔ ལྷག་མའི་མགྲོན་ཀུན་ཚིམས་ནས་ཀྱང༔ བདེ་ཆེན་ཡེ་ཤེས་ཀློང་གྲོལ་ཤོག༔ ཅེས་སུ་ཁའི་མིང་གི་བརྫུན་རིས་སོ།། སྐྱེ་དང་ཚེ་རབས་ཐམས་ཅད་དུ༔ ཡེ་ཤེས་མཁའ་འགྲོས་རྗེས་བཟུང་ནས༔ འོག་མིན་དག་པའི་ཞིང་ཁམས་སུ༔ བདེ་ཆེན་དཔལ་ལ་སྤྱོད་པར་ཤོག༔ སུ་ཁའི་མིང་གིས་སོ།།