༣༢༥༽ ཆོས་ཉིད་མཁའ་འགྲོའི་གསང་མཛོད་ལས༔ དབང་ཆེན་སྒྲུབ་ཐབས་རྒྱུན་ཁྱེར་ཟབ་མོ་བཞུགས་སོ༔ ན་མོ་པདྨ་ཀཱ་ར་ཡེ༔ རང་རིག་གསང་བའི་ལྷ་ལ་འདུད༔ མ་འོངས་པདྨའི་རྗེས་འཇུག་གིས༔ གསང་བའི་ཡི་དམ་སྒྲུབ་པའི་ཐབས༔ རྒྱུན་ཁྱེར་ཟབ་མོ་འདི་རུ་བསྟན༔ ས་མ་ཡ༔ ན་མོ༔ རང་རིག་ལྷ་ལ་སྐྱབས་སུ་མཆི༔ རྟོག་གཉིས་བྲལ་བར་སེམས་བསྐྱེད་དོ༔ ཧྲཱིཿ མཐའ་བྲལ་རིག་པ་དེ་བཞིན་ཉིད༔ མ་བཅོས་དཔའ་བོ་རྟ་མགྲིན་དམར༔ ཞལ་གཅིག་ཕྱག་གཉིས་གྲི་ཐོད་འཛིན༔ སྐུ་ལ་ཁྲོ་བོའི་ཆས་ཀུན་རྫོགས༔ སྤྱི་གཙུག་རྟ་མགོ་ལྗང་ཞུར་འཚེར༔ སྟག་ཤམ་སྨད་དཀྲིས་ཞབས་འདོར་སྟབས༔ པད་ཉི་བམ་གྱི་གདན་ལ་འགྱིང༔ ཡེ་ཤེས་མེ་དཔུང་འཁྱིལ་ཀློང་བཞུགས༔ ཐུགས་ཀར་ཉི་སྟེང་ཧྲཱིཿདམར་མཐར༔ སྔགས་ཕྲེང་གཡས་འཁོར་འོད་ཟེར་གྱིས༔ འཕྲོ་འདུས་དོན་གཉིས་བྱས་ཚུར་འདུས༔ སྣང་གྲགས་ལྷ་སྔགས་རོལ་པ་ཡི༔ དག་པ་རབ་འབྱམས་བདེ་བ་ཆེ༔ ཨོཾ་ཧྲཱིཿཔདྨ་ཀྲོ་དྷ་ཧྱ་གྲཱི་ཝ་ཧཱུྃ་སརྦ་ཛྙཱ་ན་སིདྡྷི་ཧཱུྃ༔ ཞེས་པ་བརྒྱ་སྟོང་ཁྲི་འབུམ་བཟླས༔ དེ་ཡིས་དཔའ་བོ་རྟ་མགྲིན་འགྲུབ༔ སྐལ་ལྡན་ ༣༢༦༽ བུ་དང་འཕྲད་པར་ཤོག༔ ལོག་ལྟ་ཅན་ལ་འདི་མ་འཕྲད༔ དྲེགས་པ་རྣམ་གསུམ་གཉེར་གྱིས་ཤིག༔ ས་མ་ཡ༔ རྒྱ་རྒྱ་རྒྱ༔ ཞེས་པ་འདི་ཡང་དད་ལྡན་གཅོད་པས་ཡང་ཡང་བསྐུལ་ངོར་མདོ་མེད་སུ་ཁ་བཛྲ་གྱིས་བྲིས་པའོ།། ༈ བསྟོད་པ་ནི༔ ཧཱུྃ་ཧྲཱིཿ སོར་རྟོགས་རང་གཟུགས་པདྨ་གར་གྱི་དབང༔ གང་འདུལ་སྤྲུལ་པས་འགྲོ་རྣམས་ཐབས་ཀྱིས་སྒྲོལ༔ དྲག་ཁྲོས་རྔམས་པས་བདུད་བགེགས་མ་ལུས་འདུལ༔ དཔལ་ཆེན་ཧེ་རུ་ཀ་ལ་ཕྱག་འཚལ་བསྟོད༔ གྲུབ་བརྙེས་དངོས་གྲུབ་མ་ལུས་བདག་ལ་སྩོལ༔ དགེ་ཚོགས་འགྲོ་ཀུན་སངས་རྒྱས་ཐོབ་ཕྱིར་བསྔོ༔ ས་གསུམ་དགེ་བའི་ཕན་བདེས་ལེགས་ཁྱབ་ཤོག༔ ཅེས་པའང་ཚུལ་ཁྲིམས་ནོར་བུའི་བཞེད་སྐོང་དུ་བདེ་བའི་རྡོ་རྗེས་བྲིས་པའོ།།