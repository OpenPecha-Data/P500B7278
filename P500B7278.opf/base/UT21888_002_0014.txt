༢༣༡༽ ཆོས་ཉིད་མཁའ་འགྲོའི་གསང་མཛོད་ལས༔ བདེ་ཆེན་མཚོ་རྒྱལ་མའི་གསང་དབང་སྐལ་ལྡན་རྗེས་འཛིན་འདོད་འཇོའི་བུམ་བཟང་བཞུགས༔ ༢༣༢༽ ན་མོ་པདྨ་ཀཱར་ཡེ༔ སྐུ་གསུམ་མཁའ་འགྲོའི་ཚོགས་ལ་འདུད༔ མ་འོངས་སྐལ་ལྡན་ལས་ཅན་བུ༔ མཁའ་འགྲོའི་དཀྱིལ་འཁོར་ལ་འཇུག་ནས༔ དོན་གཉིས་འཛིན་པའི་རིགས་ལྡན་ལ༔ གསང་དབང་ཡེ་ཤེས་སྒོ་འབྱེད་བསྟན༔ ལས་འཕྲོ་ལྡན་པའི་དཔལ་དུ་ཤོག༔ དབེན་ཞིང་ཡིད་འོང་འཚེ་བྲལ་པ༔ བྱིན་གྱིས་བརླབས་པའི་གནས་གང་རུང༔ སྐལ་ལྡན་རྗེས་འཛིན་སྨིན་པའི་ཐབས༔ དཀྱིལ་འཁོར་ལ་སོགས་སྟ་གོན་བསགས༔ བུམ་ཐོད་མན་ཤེལ་འོད་ལྔ་དང༔ སྐུ་ཙཀ་རིག་མ་གཏོར་མ་སོགས༔ ཅི་དགོས་སྟ་གོན་ལེགས་པར་བསྒྲིགས༔ བདག་མདུན་དཀྱིལ་འཁོར་སྒྲུབ་ལ་བརྩོན༔ སློབ་དཔོན་ལྟ་སྤྱོད་ལྡན་པ་ཡིས༔ ཆས་གསོལ་ལས་ཅན་གྲལ་དུ་འཁོད༔ ཁྲུས་བྱ་བགེགས་བསྐྲད་སྲུང་འཁོར་བསྒོམ༔ ཡིད་ཆེས་ལོ་རྒྱུས་སྤྲོ་བ་བསྐྱེད༔ མཎྜལ་ཕུལ་ཞིང་གསོལ་གདབ་ནི༔ ཀྱཻ༔ བླ་མ་རྡོ་རྗེ་འཛིན་པ་ཆེ༔ བདག་ཅག་སྐལ་ལྡན་བུ་མཆོག་ལ༔ སྨིན་བྱེད་དབང་བསྐུར་བཀའ་དྲིན་སྩོལ༔ དམ་ཚིག་ཇི་བཞིན་བདག་གིས་བཟུང༔ ལན་གསུམ་དང༔ སློབ་དཔོན་གྱིས༔ ཨེ་མ་སྐལ་ལྡན་རིགས་ཀྱི་བུ༔ ཁྱེད་ཅག་ལས་དང་སྐལ་བ་བཟང༔ ཡང་གསང་མཁའ་འགྲོའི་དཀྱིལ་འཁོར་ལ༔ འཇུག་སྤྲོའི་དད་པ་མཐུ་སད་པ༔ ལས་འཕྲོ་ལྡན་ནོ་རིགས་ཀྱི་བུ༔ དམ་ཚིག་བསྲུང་ན་དངོས་གྲུབ་ཐོབ༔ དམ་མི་ལྡན་རྣམས་ ༢༣༣༽ཕྱིར་དེངས་ཤིག༔ དེ་ནས་སྐྱབས་སྡོམ་འབོགས་པ་ནི༔ ན་མོ༔ རང་རིག་མཁའ་འགྲོའི་དཀྱིལ་འཁོར་ལ༔ མ་བཅོས་དད་པས་སྐྱབས་སུ་མཆི༔ མ་གྱུར་སེམས་ཅན་མ་ལུས་པ༔ འཁོར་བའི་འཇིགས་ལས་བསྐྱབ་ཏུ་གསོལ༔ ལན་གསུམ་དང་སེམས་བསྐྱེད་པ་ནི༔ ཧོཿ མ་རིག་འཁོར་འཁྱམས་འགྲོ་བ་ཀུན༔ རྣམ་གྲོལ་ས་ལ་འགོད་པའི་ཕྱིར༔ རིམ་གཉིས་ལམ་མཆོག་ལ་འཇུག་ནས༔ སྨོན་འཇུག་བྱང་ཆུབ་སེམས་བསྐྱེད་དོ༔ ལན་གསུམ་དང་ཡན་བདུན་ནི༔ ཧོཿ ཡེ་ཤེས་མཁའ་འགྲོའི་དཀྱིལ་འཁོར་ལ༔ རྒྱལ་རྣམས་མྱ་ངན་མི་འདའ་བཞུགས༔

དགེ་ཚོགས་མ་གྱུར་འགྲོ་ལ་བསྔོ༔ གདོད་མའི་གཞི་ལ་སངས་རྒྱས་ཤོག ལན་གསུམ་དང་སྡོམ་བཟུང་ནི༔ ཧོཿ བླ་མ་རྡོ་རྗེ་འཛིན་རྒྱལ་དགོངས༔ བདག་ཅག་སྐལ་ལྡན་རིགས་མཆོག་ལ༔ བསླབ་གསུམ་ཡང་དག་གནད་བསྟན་འཚལ༔ སྲོག་གི་ཕྱིར་ཡང་བསྲུང་མཚམས་ནི༔ སྡོམ་གསུམ་དོན་དང་འགལ་མི་བགྱིད༔ བསླབ་པ་ཇི་བཞིན་བདག ༢༣༤༽གིས་བསྲུང༔ ལན་གསུམ་དང༔ སློབ་དཔོན་གྱིས༔ ཨེ་མ་སྐལ་ལྡན་སེམས་ཀྱི་བུ༔ འདི་ནི་དམ་ཚིག་རྡོ་རྗེའི་ཆུ༔ ཁྱོད་ཀྱི་ངག་ཏུ་བླུད་པ་ཡིས༔ དམ་བསྲུང་དངོས་གྲུབ་འཛིན་པའི་ཆུ༔ མཆོག་གི་མྱུར་ལམ་མངོན་དུ་བྱེད༔ དམ་འདས་རྡོ་རྗེའི་དམྱལ་བར་ལྟུང༔ དེ་ཕྱིར་དམ་ཚིག་མ་ཉམས་སྲུངས༔ བཛྲ་ས་མ་ཡ་ན་ར་ཀན༔ དམ་ཆུ་བླུད༔ ཨོཾ་ཙཀྵུ་བྷནྡྷ་ཝ་ར་མ་ཎ་ཡེ་སྭཱ་ཧཱཿ མིག་དར་སྦྱིན༔ ཨོཾ་ཨ་ཁཾ་ཝི་ར་ཧཱུྃ༔ མེ་ཏོག་སྦྱིན༔ དེ་ནས་སློབ་མ་ལྷར་གསལ་བ་ནི༔ ཨོཾ་མ་ཧཱ་ཤུ་ནྱ་ཏཱ༴སོགས༔ སྟོང་པའི་ངང་ལས༔ སྣ་ཚོགས་པདྨ་ཟླ་གདན་ལ༔ བྃ་ཡིག་ཡོངས་སུ༴སོགས༔ ས་མ་ཡ་ཛ་ཛཿ ཨ་བེ་ཤ་ཡ་ཕེཾ་ཕེཾ༔ ཨ་བེ་ཤ་ཡ་ཨ་ཨ༔ ཡེ་ཤེས་དབབ་པའི་ལྷ་ཚོགས་ཐམས་ཅད་ཇི་སྲིད་སངས་མ་རྒྱས་ཀྱི་བར་དུ་སློབ་མའི་སྒོ་གསུམ་ལ་རབ་ཏུ་གནས་པར་གྱུར་ཅིག༔ ཏིཥྛ་བཛྲ༔ ཏིཥྛ་བཛྲ༔ དེ་ནས་མིག་དར་བསལ་བ་ནི༔ ཧོཿ བདག་ཉིད་རྡོ་རྗེ་རྒྱལ་པོ་ཡིས༔ རང་བྱུང་གསེར་གྱི་ཐུར་མ་འདིས༔ ཁྱོད་ཀྱི་མ་རིག་ལིང་ཏོག་བསལ༔ ཡེ་ཤེས་སྤྱན་དུ་དབྱེ་བར་བྱ༔ བཛྲ་ཛྙཱ་ན་ཙཀྵུ་པྲ་བེ་ཤ་ཡ་ཕཊ༔ དེ་ནས་རིག་མེ་དོར་བ་ནི༔ ཧོཿ མཆོག་གསུམ་བདེན་པའི་བྱིན་རླབས་ཀྱིས༔ སློབ་མའི་ ༢༣༥༽རིག་པའི་མེ་ཏོག་འདི༔ སྔོན་གྱི་ལས་འཕྲོ་གང་ཡོད་པ༔ ལྷག་པའི་ལྷ་དེར་འབབ་པར་ཤོག༔ པདྨ་པུཥྤེ་སིདྡྷི་ཧཱུྃ༔ དེ་ནས་བུམ་པ་ཐོགས་ལ༔ ཧཱུྃ༔ ཆོས་དབྱིངས་བརྡལ་ཁྱབ་བུམ་པ་རུ༔ ལྷུན་གྲུབ་རང་གསལ་བདུད་རྩིས་བཀང༔ སྐལ་ལྡན་བུ་ལ་དབང་བསྐུར་བས༔ འགྱུར་མེད་སྐུ་ཡི་དབང་ཐོབ་ཤོག༔ རྩ་སྔགས༔ ཀཱ་ཡ་ཨ་བྷི་ཥིཉྩ་ཨོཾ༔ དེ་ནས་གཙོ་མོའི་སྐུ་ཐོགས་ལ༔ ཧཱུྃ༔ རྒྱལ་བ་ཀུན་ཡུམ་རྡོ་རྗེ་རྣལ་འབྱོར་མ༔

ཡེ་ཤེས་གར་བསྒྱུར་ཌཱ་ཀི་ས་ར་ཛཿ སྐལ་ལྡན་རིགས་ཀྱི་བུ་ལ་དབང་བསྐུར་བས༔ ཡེ་ཤེས་མཁའ་འགྲོའི་སྐུ་ཡི་དབང་ཐོབ་ཤོག༔ རྩ་སྔགས༔ ཀཱ་ཡ༴ དེ་ནས་མཁའ་འགྲོ་སྡེ་ལྔའི་སྐུ་ཐོགས་ལ༔ ཧཱུྃ༔ མཁའ་འགྲོའི་སྐུ་གསུང་ཐུགས་ཡོན་ཏན༔ ཕྲིན་ལས་ལྔ་ལས་རབ་སྤྲུལ་པ༔ སྒྱུ་འཕྲུལ་ཡེ་ཤེས་ཌཱ་ཀི་ལྔས༔ སྐལ་ལྡན་བུ་ལ་དབང་བསྐུར་རོ༔ སྐུ་ལྔ་མངོན་གྱུར་དབང་ཐོབ་ཤོག༔ རྩ་སྔགས༔ ཀཱ་ཡ༴ དེ་ནས་རིགས་བདག་བླ་མའི་སྐུ་ཐོགས་ལ༔ ཧཱུྃ༔ སྐལ་ལྡན་རིགས་ཀྱི་བུ་ཁྱོད་ལ༔ རྒྱལ་ཀུན་འདུས་ཞལ་རིགས་བདག་རྗེ༔ པདྨ་སཾ་བྷས་དབང་བསྐུར་རོ༔ ཀུན་ལ་དབང་བསྒྱུར་དབང་ཐོབ་ཤོག༔ རྩ་སྔགས༔ ཀཱ་ཡ༴ དེ་ནས་བྷནྡྷ་བདུད་རྩི་ཐོགས་ལ༔ ཧཱུྃ༔ བདེ་ཆེན་པདྨ་བྷནྡྷའི་ནང༔ ཟག་མེད་ཡེ་ཤེས་བཅུད་ཀྱིས་གཏམས༔ སྐལ་ལྡན་ ༢༣༦༽བུ་ལ་དབང་བསྐུར་རོ༔ བཟླས་པ་སྔགས་ཀྱི་དབང་ཐོབ་ཤོག༔ རྩ་སྔགས༔ ཝཀྐ་ཨ་བྷི་ཥིཉྩ་ཨཱཿ དེ་ནས་ཐུགས་སྲོག་ཐོགས་ལ༔ ཧཱུྃ་ཧྲཱིཿ སྤྲོས་བྲལ་མི་ཤིགས་ཐིག་ལེའི་ཀློང༔ དགའ་འཁྱིལ་ཡེ་ཤེས་རང་གསལ་དབུས༔ ཏིང་འཛིན་སེམས་མ་བྃ་ཡིག་དམར༔ སྐལ་ལྡན་བུ་ལ་དབང་བསྐུར་རོ༔ སྤྲོས་བྲལ་ཐུགས་ཀྱི་དབང་ཐོབ་ཤོག༔ རྩ་སྔགས༔ ཙིཏྟ་ཨ་བྷི་ཥིཉྩ་ཧཱུྃ༔ དེ་ནས་རིག་ཙཀ་ཐོགས་ལ༔ ཧཱུྃ༔ ཤེས་རབ་ཡེ་ཤེས་སྒྱུ་མའི་སྐུ༔ བཅུ་དྲུག་ལང་ཚོ་པདྨའི་རིགས༔ ཉེ་རྒྱུའི་ཕོ་ཉ་བདེ་བསྐྱེད་མ༔ སྐལ་ལྡན་བུ་ལ་གཏད་པ་ཡིས༔ རྩ་གསུམ་གནས་དག་འཁོར་ལོར་ལྔའི༔ སྒྲིབ་དག་དགའ་མཆོག་ཁྱད་ལྷན་དང༔ དགའ་བྲལ་ཡེ་ཤེས་མངོན་གྱུར་ནས༔ ཤེས་རབ་ཡེ་ཤེས་དབང་ཐོབ་ཤོག༔ རྩ་སྔགས༔ མ་ཧཱ་བྷོ་དྷི་ཙིཏྟ་ཨ་ཧཾ༔ དེ་ནས་མན་ཤེལ་ཐོགས་ལ༔ ཧཱུྃ༔ གདོད་ནས་དྲི་མེད་ཆོས་ཀྱི་སྐུ༔ སྐྱེ་འགག་གནས་གསུམ་བྲལ་བ་ཡི༔ རིག་གདངས་འོད་གསལ་ལྷུན་གྱིས་གྲུབ༔ རང་གསལ་ཀུན་ཟླུམ་མན་ཤེལ་འདི༔ རྟེན་འབྲེལ་མཚོན་བྱེད་བརྡ་ཡི་དབང༔ སྐལ་ལྡན་དབུ་ལ་བསྐུར་བ་ཡིས༔ མཚོན་བྱ་དོན་གྱི་དབང་ཐོབ་ཤོག༔ རྩ་སྔགས༔ ཙིཏྟ་ཨ་བྷི་ཥིཉྩ་ཨཱ༔ དེ་ནས་གཏོར་མ་ཐོགས་ལ༔

༢༣༧༽ཧཱུྃ་ཧྲཱི༔ རང་བྱུང་ཡེ་ཤེས་གཏོར་སྣོད་དུ༔ ལྷུན་གྲུབ་རང་གསལ་བ་ལིཾ་ཏ༔ སྐལ་ལྡན་བུ་ལ་དབང་བསྐུར་རོ༔ དངོས་གྲུབ་རྣམ་གཉིས་ཐོབ་པར་ཤོག༔ རྩ་སྔགས༔ མ་ཧཱ་བ་ལིཾ་ཏ་ཨ་བྷི་ཥིཉྩ་ཧྲཱིཿསྭཱ་ཧཱ༔ དེ་ནས་བཀའ་དབང་མཐའ་བརྟེན་གས༔ དམ་ཚིག་ཁས་བླངས་གཏང་རག་ཕུལ༔ བཀྲ་ཤིས་མེ་ཏོག་འཐོར་བ་དང༔ དགེ་བསྔོ་སོགས་ཀྱིས་མཐའ་བརྒྱན་བྱཿ དབང་འདི་ཐོབ་པའི་སྐལ་ལྡན་ཀུན༔ མཁའ་འགྲོས་དངོས་སུ་རྗེས་བཟུང་ནས༔ དོན་གཉིས་སྤྱོད་པར་ཐེ་ཚོམ་མེད༔ ས་མ་ཡ༔ ཨེ་མ༔ བདེ་ཆེན་རྡོ་རྗེ་རྣལ་འབྱོར་མའི༔ ཡེ་ཤེས་སྒྱུ་མའི་གར་བསྒྱུར་བ༔ ཀུན་གཟིགས་ཡེ་ཤེས་མཚོ་རྒྱལ་ངས༔ སྒྲུབ་ཐབས་རིམ་པ་བསམ་མི་ཁྱབ༔ འདི་ནི་རྡོ་རྗེ་ཞི་བ་མཚོའི༔ ཐུགས་དམ་མཐིལ་དུ་བདག་གིས་གདམས༔ མ་འོངས་སྙིགས་དུས་མར་གཤམ་ལ༔ ང་སྤྲུལ་ང་དང་གཉིས་མེད་པ༔ སུ་ཁ་བཛྲ་དམན་པའི་ཚུལ༔ བརྟུལ་ཞུགས་འཛིན་པ་གཙང་མའི་རིགས༔ མི་སྲིན་བདུད་ཁམས་མདོ་སྨད་ཕྱོགས༔ མ་ངེས་བསྟན་འགྲོའི་དཔལ་དུ་ཤར༔ དེ་དུས་མཁའ་འགྲོའི་སྨིན་བྱེད་འདི༔ གཏེར་སྲུང་ཚེ་རིང་མཆེད་ལྔ་ཡིས༔ གཏེར་སྐལ་གཏོད་ལ་ཕྲིན་ལས་སྒྲུབས༔ ཆོས་བརྒྱུད་འཛིན་པའི་བུ་ལྔ་དང༔ ཐབས་གྲོགས་ཡ་གསུམ་ལས་ཅན་བདུན༔ ཆོས་བདག་གཙོ་བོ་ཉེར་ལྔ་དང༔ བརྒྱ་དང་རྩ་བརྒྱད་ལ་སོགས་པ༔ སྨོན་ལམ་དབང་གིས་འཕྲད་པར་ངེས༔ བཟང་འབྲེལ་མཁའ་འགྲོའི་གླིང་དུ་འདྲེན༔ ངན་འབྲེལ་འཁོར་བ་མཐའ་ཅན་འགྱུར༔ ཐེ་ཚོམ་མེད་དོ་ས་མ་ཡ༔ སྐལ་ལྡན་བུ་དང་འཕྲད་པར་ ༢༣༨༽ཤོག༔ ལོག་ལྟ་ཅན་ལ་འདི་མ་འཕྲད༔ དྲེགས་པ་རྣམ་གསུམ་གཉེར་གྱིས་ཤིག༔ དམ་ཚིག་ཅན་ལ་རྟག་ཏུ་སྲུངས༔ ས་མ་ཡ༔ ཟབ་རྒྱ༔ གསང་རྒྱ༔ གཏད་རྒྱ༔ སྦས་རྒྱ༔ གུ་ཧྱ༔ བརྡ་ཐིམ༔ ༔ ཅེས་པ་འདི་ཡང་དུས་རིང་མོ་ནས་བརྡ་དོན་གསལ་ཡང་གཞན་དབང་ལ་ལྟོས་ནས་སྙོམས་ལས་སུ་སོང་སྐབས་སྐལ་ལྡན་ཆོས་ཀྱི་བདག་པོ་འདུལ་འཛིན་མཁས་པའི་དབང་པོ་རཏྣ་པ་ཤཾ་དང་ཉེ་ཆར་དགེ་བཙུན་ཤཱི་ལ་བཛྲ་བཅས་ཀྱིས་རིན་ཆེན་གཉིས་པ་དང་པཉྩ་ཀ་ཤིའི་མདངས་འཛིན་བཅས་ཡང་ཡང་བསྐུལ་ངོར་ཆོས་ཉིད་རིག་པའི་གབ་སྒྲོམ་ལས་བདེ་ཆེན་ཆོས་ཉིད་དབང་མོས་དག་པར་བྲིས་པའོ།།

དགེའོ།། ༈ བདེ་ཆེན་མཚོ་རྒྱལ་མའི་དབང་བཤད་ཁ་བསྒྱུར་ནི། ད་ལན་གྱི་སྐབས་སུ་བབས་པ་ཆོས་ཉིད་དགོངས་པའི་ཀློང་མཛོད། ལུས་མེད་མཁའ་འགྲོའི་སྙན་བརྒྱུད་ཟབ་ཆོས་ཀྱི་སྐོར་ལས་བདེ་ཆེན་མཚོ་རྒྱལ་མའི་གསང་དབང་སྐལ་ལྡན་རྗེས་འཛིན་གྱི་དཀྱིལ་འཁོར་བསྒྲུབ་པ༴ སོགས་དབང་གི་ལྷན་ཐབས་ལྟར་རོ། 