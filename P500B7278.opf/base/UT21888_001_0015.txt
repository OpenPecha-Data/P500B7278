༡༡༣༽ ཆོས་ཉིད་མཁའ་འགྲོའི་གསང་མཛོད་ལས༔ ལྷ་དབང་དོན་བསྡུས་ཌཱ་ཀིས་མངོན་སུམ་དུ་གསུངས་པ་ཤིན་ཏུ་ཟབ་པའི་མཐར་ཐུག་བཞུགས༔ ༢༡༤༽ ཧཱུྃ་ཧྲཱིཿ ཕྲིན་ལས་མངའ་བདག་བཛྲ་ཀཱི་ལ་ཡ༔ བར་ཆད་བདུད་དཔུང་འཇོམས་པའི་ཧེ་རུ་ཀ༔ སྐལ་ལྡན་རིགས་ཀྱི་བུ་ལ་དབང་བསྐུར་བས༔ བདུད་བཞིའི་གཡུལ་རྒྱལ་མཆོག་གི་དབང་ཐོབ་ཤོག༔ ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷཱཾ་བྃ་ཧཱུྃ་ཕཊ༔ ཀཱ་ཡ་ཝཱཀྐ་ཙིཏྟ་སརྦ་སིདྡྷི་ཕ་ལ་ཨ་བྷི་ཥིཉྩ་ཧཱུྃ༔ གུ་ཧྱ༔ ཧཱུྃ་ཧྲཱིཿ མཁྱེན་བརྩེ་ཡེ་ཤེས་གཏེར་འཆང་གུར་གུམ་མདངས༔ མཚན་དཔེ་རབ་རྫོགས་མགོན་པོ་ཀུན་ཏུ་གཟིགས༔ སྐལ་ལྡན་རིགས་ཀྱི་བུ་ལ་དབང་བསྐུར་བས༔ ཤེས་རབ་གཏེར་འཆང་འཇམ་དཔལ་དབང་ཐོབ་ཤོག༔ ཨོཾ་ཨཱརྻ་མཉྫུ་ཤྲཱི་ཀཱ་ཡ་ཝཱཀྐ་ཙིཏྟ་སརྦ་སིདྡྷི་ཕ་ལ་ཨ་བྷི་ཥིཉྩ་ཧཱུྃ༔ གུ་ཧྱ༔ ཨེ་མ་སྐལ་ལྡན་རིགས་ཀྱི་བུ༔ ཞི་མཛད་བདེ་བའི་གར་དུ་བསྒྱུར༔ རང་བྱུང་ཡེ་ཤེས་སྟེར་བའི་མ༔ ཌཱ་ཀི་བདེ་ཆེན་དཀར་མོ་ཡི༔ དབང་མཆོག་དམ་པ་བསྐུར་བ་ཡིས༔ བདེ་ཆེན་བདེ་བའི་དབང་ཐོབ་ཤོག༔ ཨོཾ་བཛྲ་ཛྙཱ་ན་ཌཱ་ཀི་ནི་ཀཱ་ཡ་ཝཱཀྐ་ཙིཏྟ་སརྦ་སི་དྡྷི་ཕ་ལ་ཨ་བྷི་ཥིཉྩ་ཧཱུྃ༔ གུ་ཧྱ༔ པདྨ་དབང་གི་སྐུ་ཐོགས་ལ༔ ཧཱུྃ་ཧྲཱིཿ སོར་རྟོགས་ཡེ་ཤེས་ཆགས་བྲལ་རང་གདངས་ལས༔ པདྨ་ ༢༡༥༽དྲག་པོ་རྟ་མགྲིན་ཧེ་རུ་ཀ༔ རིགས་བཞི་ཧྱ་གྲཱི་ཝ་ཡུམ་དང་འཁྲིལ༔ སྐལ་ལྡན་རིགས་ཀྱི་བུ་ལ་དབང་བསྐུར་བས༔ དབང་ཆེན་དྲག་པོའི་ལྷ་ཚོགས་དབང་ཐོབ་ཤོག༔ ཨོཾ་ཧྲཱིཿཔདྨ་ཀྲོ་ཏ་ཧྱ་གྲཱི་ཝ་ཧུ་ལུ་ཧུ་ལུ་ཧཱུྃ་ཕཊ༔ བཛྲ་རཏྣ་པདྨ་ཀརྨ་ཧྱ་གྲཱི་ཝ་ཌཱ་ཀི་ནི་ཀཱ་ཡ་ཝཱཀྐ་ཙིཏྟ་སརྦ་སིདྡྷི་ཕ་ལ་ཨ་བྷི་ཥིཉྩ་ཧཱུྃ་ཨཱཿ ་རྒྱ་༔ མཁའ་འགྲོ་བདེ་ཆེན་ཀུན་གསལ་མས་བདག་ལ་དངོས་སུ་གསུངས་བའོ༔ ཡང་བསྐལ་པ་ལུག་ལོར་སྐྱབས་རྗེ་ཐམས་ཅད་མཁྱེན་པ་འཇིགས་བྲལ་ཆོས་ཀྱི་དབང་པོས་རིག་འཛིན་འདུས་པའི་དཀྱིལ་འཁོར་ཞལ་ཕྱེ་སྐབས་རིགས་ལྡན་པ་ཁྱོད་ད་དུང་བསྟན་པ་དང་སེམས་ཅན་གྱི་དོན་མཛོད་ལ་མ་འོངས་པ་ན་བདག་གི་འདུལ་བྱའི་ལྷག་མ་སྐྱོང་དགོས་སོགས་གསུངས་ནས་ཁྱོད་ཐུགས་སུན་མ་བྱེད་དང་འགྲོ་དོན་རིམ་བཞིན་དུ་འབྱུང་ངོ་ཞེས་གསུངས༔

རིག་འཛིན་འདུས་པའི་དབང་དང་ཕག་མོའི་དབང་སོགས་ཀྱང་བསྐུར་དབུགས་དབྱུངས་རྒྱས་གདབ་བས་འདི་ཡིད་ལ་ཟུངས་གསུངས༔ ཨེ་མ་སྐལ་ལྡན་རིགས་ཀྱི་བུ༔ སྐྱེ་འགག་བྲལ་བ་འོད་གསལ་ཆོས་སྐུའི་མཁའ༔ ཤེས་རིག་མ་བཅོས་དུས་གསུམ་རྒྱལ་བའི་སྲས༔ རྡོ་རྗེ་བདུན་ལྡན་པདྨ་འབྱུང་གནས་སྐུ༔ སྐལ་ལྡན་ཁྱོད་ལ་བདག་གིས་བསྐུར་བ་ཡིས༔ རྒྱལ་ཀུན་མཁྱེན་ ༢༡༦༽ བརྩེའི་ཡེ་ཤེས་དབང་ཐོབ་ནས༔ འགྲོ་བའི་དེད་དཔོན་མཆོག་གི་དབང་ཐོབ་ཤོག༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཀཱ་ཡ་ཝཱཀྐ་ཙིཏྟ་སརྦ་སིདྡྷི་ཕ་ལ་ཨ་བྷི་ཥིཉྩ་ཧཱུྃ༔ ཧཱུྃ་ཧྲཱིཿ ཚོགས་བརྒྱད་གནས་སུ་དག་པའི་མཁའ་ཀློང་ནས༔ རིག་སྟོང་བརྗོད་འདས་རིག་འཛིན་རྣམ་པ་བརྒྱད༔ སྐལ་ལྡན་ཁྱོད་ལ་བདག་གིས་དབང་བསྐུར་བས༔ གྲུབ་བརྙེས་རིག་འཛིན་མཆོག་གི་དབང་ཐོབ་ཤོག༔ རྩ་སྔགས་གསུམ་དྲིལ་མཐར༔ ཀཱ་ཡ་ཝཱཀྐ་ཙིཏྟ་སརྦ་སིདྡྷི་ཕ་ལ་ཨ་བྷི་ཥིཉྩ་ཧཱུྃ༔ ཞེས་དང་གཞན་ཡང་དབང་བསྐུར་སྣ་ཚོགས་པ་མཛད་ནས་མི་སྣང་བར་གྱུར༔ ཡང་མཁའ་འགྲོ་དམར་མོ་ཞིག་གིས་འདི་སྐད་གསུངསཿ ཨེ་མ་སྐལ་ལྡན་སྙིང་གི་བུ༔ རྒྱལ་བ་ཀུན་ཡུམ་རྣལ་འབྱོར་མ༔ ཆོས་ཉིད་ངང་ལས་སོ་སོར་གསལ༔ འགག་མེད་ཡེ་ཤེས་རྟོགས་པའི་ཡུམ༔ རྡོ་རྗེ་ཕག་མོའི་གསང་གསུམ་དབང༔ སྐལ་ལྡན་ཁྱོད་ལ་བསྐུར་བ་ཡིས༔ ཡེ་ཤེས་མཁའ་འགྲོའི་དབང་ཐོབ་ཤོག༔ ཨོཾ་ཛྙཱ་ན་ཌཱ་ཀི་ནི་བཛྲ་བྷ་ར་ཧི་ཧ་རི་ནི་ས་ཧཱུྃ༔ ཀཱ་ཡ་ཝཱཀྐ་ཙིཏྟ་སརྦ་སིདྡྷི་ཕ་ལ་ཨ་བྷི་ཥིཉྩ་ཧཱུྃ་ཨཱཿ གུ་ཧྱ༔ ཞེས་གསུངས་སྐུའི་གར་སྟབས་བསྒྱུར་ནས་མི་སྣང་བར་གྱུར་ཏོ༔ ཅེས་པའང་སུ་ཁ་བཛྲ་གྱིས་ཉམས་སྣང་ལ་བརྟེན་ནས་བྲིས་པའོ།། དགེའོ།།