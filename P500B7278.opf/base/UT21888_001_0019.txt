༢༢༽

རང་ལོ་ཉེར་དྲུག་དུས་སུ་འཁྲུལ་སྣང་ལ་མཁའ་འགྲོའི་ཚོགས་གྲལ་དུ་བགྲོད་པའི་སྐབས་སྙན་བརྒྱུད་མཁའ་འགྲོའི་གསང་མཛོད་ལས་སུ་ཁ་བཛྲ་གྱིས་གབ་པ་མངོན་དུ་ཕྱུང་ནས་བློས་བྱས་སྤུ་རིས་ཀྱིས་མ་བསླད་པ་དག་པར་སྣང་གསལ་མཐོང་ལ་བྲིས་པ་དགེའོ།། ༢༣༽ ཆོས་ཉིད་མཁའ་འགྲོའི་གསང་མཛོད་ལས༔ ཌཱཀྐིའི་གསང་ཚིག་ཨུ་པ་དེ་ཤ་བཞུགས་སོ༔ ༢༤༽ ན་མོ་པདྨ་ཛྙཱ་ན་ཌཱ་ཀི་ཡེ༔ དབྱིངས་སྤྱོད་ཌཱ་ཀིའི་ཚོགས་ལ་གུས་པས་འདུད༔ བདེ་ཆེན་དབྱིངས་ཡུམ་མཁའ་འགྲོའི་ཟླ་ཞལ་ངོམ༔ ཌཱ་ཀིའི་གསང་བའི་བརྡ་སྐད་འདི་སྤེལ་ལོ༔ (Dakini secret letter here) ཨེ་མ༔ དུས་ངན་སྙིགས་མ་ལྔ་བདོའི་དུས་མཐའ་ལ༔ རྒྱལ་ཀུན་ཐུགས་རྗེའི་མཐུ་ཤུགས་ནུས་པ་ཆུང༔ འགྲོ་རྣམས་ལོག་སྤྱོད་བདུད་ཀྱིས་ཟིན་པའི་དུས༔ སངས་རྒྱས་གཉིས་པ་པདྨ་ཐོད་ཕྲེང་རྩལ༔ འགྲོ་བ་འདུལ་བའི་དུས་ལ་བབ་པའི་ཚེ༔ སྤྲུལ་པ་ཡང་སྤྲུལ་ཉི་མའི་ཟེར་ལས་མང༔ ཁྱད་པར་ཟབ་གཏེར་འཛིན་པ་བརྒྱ་རྩ་ནས༔ བྱེ་བ་སྟོང་གི་ ༢༥༽ རོལ་པ་སྨོན་ལམ་དབང༔ གཏེར་གནས་རེ་ལ་ཟབ་གཏེར་དུ་མ་ཡོད༔ དུས་ལ་བབས་ཚེ་བསྟན་འགྲོའི་དོན་ཆེན་ངེས༔ ཁྱད་པར་ཁྱོད་ནི་ཤེལ་དཀར་རྡོ་རྗེ་མཚོའི༔ གསུང་གི་སྤྲུལ་པ་ཆུ་ཡི་ཁམས་འཛིན་མ༔ པདྨའི་རིགས་འཆང་ཟབ་གཏེར་ཕྲན་བུ་དབང༔ གཏེར་གནས་གསུམ་དང་གྲོགས་ལྔ་ཆོས་བདག་བཅུ༔ བཟང་འབྲེལ་རེ་དང་ངན་འབྲེལ་དུ་མ་ཡོད༔ ཁྱད་པར་བཻ་རོའི་གསུང་སྤྲུལ་མེ་ཡི་ཁམས༔ དབང་གི་རིགས་ཅན་དཔའ་བོ་སྟག་གིས་བརྒྱན༔ གསང་སྦུག་སྨེ་བ་ལྷ་ཡི་སྤྱན་འདྲ་ཡོད༔ དེ་བསྟེན་མཆོག་གི་གྲོགས་གྱུར་ཚེ་བསྲིངས་ ༢༦༽ ནས༔ གཏེར་གནས་གསུམ་ནས་ཟབ་གཏེར་རིམ་གྱིས་འབྱིན༔ བསྟན་འགྲོའི་པད་ཚལ་རབ་ཏུ་རྒྱས་པར་འགྱུར༔ སྨོན་ལམ་ལྡན་པ་དྷརྨ་མི་ཏིའི་མིང༔ ས་མཱནྟ་དང་པྲཛྙཱིའི་མིང་གིས་བརྒྱན༔ དེ་རྣམས་ལས་འཕྲོའི་དབང་གིས་འཕྲད་ནས་ཀྱང༔ དག་སྣང་རེ་དང་དགོངས་གཏེར་རེས་འགའ་འབྱིན༔ སྐལ་ལྡན་ཆོས་ཀྱི་བདག་པོ་བུ་ལྔ་ནི༔ དྷརྨའི་མིང་ཅན་ཉམས་རྟོགས་ཡོན་ཏན་ལྡན༔

དེ་ལ་སྒྲུབ་ཐབས་དབང་གི་ལྕགས་ཀྱུ་དང༔ མཚོ་རྒྱལ་ཕྱི་ནང་གསང་གསུམ་སྒྲུབ་སྐོར་གཏོད༔ རསྨིའི་མིང་འཛིན་ཤེས་བྱའི་བློ་གྲོས་རྒྱས༔ དེ་ལ་མཁའ་འགྲོའི་མན་ངག་སྐོར་གསུམ་གཏོད༔ ལོ་ཀའི་མིང་ཅན་རླུང་སེམས་གཉིས་ལ་དབང༔ དེ་ལ་གསང་ཁྲིད་ཡ་བཞིའི་སྐོར་རྣམས་གཏོད༔ བྷ་དྲའི་མིང་ཅན་རིག་པ་མཐོང༔ དེ་ལ་རྫོགས་ཆེན་ཡང་ཏིག་གཏོད༔ ག་གའི་མིང་ཅན་མ་ངེས་སྤྱོད༔ དེ་ལ་བསྐྱེད་རྫོགས་ཆ་ཚང་གཏོད༔ རང་རང་རྟེན་འབྲེལ་སྒོ་འབྱེད་ནས༔ སྨིན་ཅིང་གྲོལ་བའི་དངོས་གྲུབ་ཐོབ༔ དོན་གཉིས་ནོར་བུ་འཛིན་པར་འགྱུར༔ ཤར་ཕྱོགས་སྤྲེལ་རྫོང་གསང་བའི་གཏེར༔ ༢༧༽ སྦྲུལ་ལོར་དུས་ནི་རི་མོ་ཅན༔ མཁའ་འགྲོའི་སྒྲུབ་ཐབས་སྐོར་རྣམས་ཡོད༔ ཐེག་པ་གསུམ་གྱི་དོན་དང་ལྡན༔ ཟབ་ཆོས་བླ་མེད་ཁྱད་དུ་འཕགས༔ རྫས་དང་ཡོ་བྱད་གྲོགས་མཚན་ལྡན༔ གསང་བར་སྦོས་ལ་ཚུལ་བཞིན་སྤྱོད༔ རྟེན་དང་འབྲེལ་འབྱུང་མ་འཛོལ་ན༔ སྐུ་རྟེན་མཚོ་རྒྱལ་འདྲ་འབག་དང༔ གསུང་རྟེན་ཨེ་ཝཾ་སྒྲོམ་གྱིས་བརྒྱན༔ ཐུགས་རྟེན་གསེར་རྡོར་ཚོན་གང་ཡོད༔ རིམ་བཞིན་འབྱིན་ནས་བསྟན་འགྲོར་སྨིན༔ དེ་དུས་སྔགས་ཀྱི་བདག་མོ་དང༔ ཚེ་རིང་མཆེད་ལྔ་དགྲ་འདུལ་སོགས༔ བརྔན་མཆོད་གསོལ་ཀ་ནན་ཏན་གྱིས༔ ཕྲིན་ལས་སྦྱོར་བ་མ་བྱས་ན༔ སྨོན་ལོག་དམ་སྲིས་རྐྱེན་བསྐུལ་ནས༔ རྟེན་འབྲེལ་དུས་ལས་ཡོལ་ནས་ཀྱང༔ ཚེ་ཆོས་གདུལ་བྱ་ཉམས་པ་དང༔ མི་ཀུན་སྙིང་ལ་བདུད་ཀྱང་བཞུགས༔ ཁྱོད་ཀྱང་གཞན་དུ་བགྲོད་པར་འགྱུར༔ དེ་ཡིས་ཡུལ་དེར་བསྟན་འགྲོ་ཉམས༔ གནས་དགོན་དམ་སྲི་མཁའ་རྒྱུས་གཟུང༔ འོན་ཀྱང་རྟེན་འབྲེལ་དབང་གིས་ནི༔ གདུལ་བྱའི་ཞིང་ནི་གང་ལ་ཡང༔ དུས་དང་དུས་སུ་སྨིན་པར་འགྱུར༔ བཟང་འབྲེལ་མཁའ་འགྲོའི་གླིང་དུ་བགྲོད༔ ངན་འབྲེལ་འཁོར་བ་མཐའ་ཅན་འགྱུར༔ མཁའ་འགྲོའི་ ༢༨༽བཀའ་བཞིན་སུས་བསྒྲུབ་ན༔ དངོས་གྲུབ་རྒྱ་ཆེར་ཐོབ་པར་ངེས༔ འཕྲལ་འཕྲལ་ཌཱ་ཀིས་ལུང་བསྟན་བཞིན༔ ཐག་བཅད་བློ་ཕུག་དེ་ལ་གཏོད༔ ཁྱད་པར་ལུས་དམན་དབང་གིས་ནི༔

མི་ཡི་ངོ་སྲུང་མདུན་མ་སོགས༔ འདོད་དང་མི་འདོད་ལེགས་ཉེས་རྣམས༔ རྟག་འཛིན་མ་བྱེད་སྒྱུ་མའི་འཕྲུལ༔ གང་བྱུང་ལམ་ཁྱེར་རྫོགས་ཆེན་བསྒོམ༔ ནག་པོ་བདུད་ཀྱི་བསླུ་བྲིད་ནི༔ བཟང་པོར་བརྫུས་ནས་རང་བཞན་ཕུང༔ དེ་ལ་རིག་པས་དཔྱོད་ཤེས་ཀྱིས༔ སྤང་བླང་ཐབས་ལ་མཁས་པས་བརྟེན༔ གནས་ལས་ངེས་མེད་སྒྲུབ་ཚུགས་ཟུངས༔ གྲོགས་ལ་མཐུན་འཁོན་མ་བྱེད་པར༔ རང་ཚུགས་ཟུང་ལ་བརྟུལ་ཞུགས་སྐྱོངས༔ མཁའ་འགྲོས་མངགས་པའི་ཕོ་ཉ་ལ༔ འགྲོ་དོན་རྟེན་འབྲེལ་ཁོ་ནར་ཐུག༔ བུ་སློབ་ཆོས་བདག་ཐབས་མཁས་ཀྱི༔ རྟེན་འབྲེལ་གནད་ལ་གཟབ་པར་གྱིས༔ རང་རང་སྒྲུབ་པའིདགེ་མཚན་གྱིས༔ ཐུན་མོང་གྲུབ་པ་བརྒྱད་དང་ནི༔ མཆོག་ཏུ་རིག་འཛིན་གོ་འཕང་ཐོབ༔ ཐེ་ཚོམ་མེད་དོ་ས་མ་ཡ༔ སྔགས་ཀྱི་བདག་མོས་གཉེར་གྱིས་ཤིག༔ མ་འོངས་སྙིགས་མའི་དུས་ཀྱི་ཚེ༔ མཐའ་མི་ཀླ་ཀློ་ཁ་དར་ཞིང༔ གནས་དང་ཡུལ་ཁམས་རྫས་རྣམས་ ༢༩༽ཉམས༔ འགྲོ་བའི་ཤེས་རྒྱུད་བདུད་ཀྱིས་བསླུས༔ ནད་ཡམས་མུ་གེ་སྣ་ཚོགས་དར༔ ཟབ་མོའི་ཆོས་ཀྱིས་གདུལ་དཀའ་འབྱུང༔ བསྟན་འཛིན་སྐྱེས་བུའི་སྐུ་ཚེ་ལ༔ བར་ཆད་བདུད་ཀྱི་འཚུབ་མ་ལྡང༔ དེ་ཚེ་གཏེར་སྲུང་ཚེ་རིང་མས༔ གཏད་རྒྱ་བཀྲོལ་ལ་རིམ་བཞིན་སྤེལ༔ གནས་ཀུན་ཉམས་པ་སོར་ཆུད་ནས༔ བསྟན་འཛིན་སྐུ་ཚེའི་བར་ཆད་སེལ༔ འགྲོ་བའི་མུན་སེལ་སྒྲོན་མེ་སྦར༔ ཐེ་མི་ཚོམ་པར་སྒྲུབ་པ་མཛོད༔ མཁའ་འགྲོས་བུ་བཞིན་སྐྱོང་བར་ངེས༔ ས་མ་ཡ༔ རྒྱ་རྒྱ་རྒྱ༔ ཞེས་པ་འདི་ཡང་ཤིང་ཕོ་འབྲུག་གི་ལོར་རང་ལོ་བཅུ་གསུམ་གྱི་དུས་གཟིམ་ཆུང་འོད་གསལ་གླིང་དུ་གནས་བཅས་སྐབས་རྨི་ལམ་འཁྲུལ་སྣང་ལ་བུད་མེད་མང་པོ་ཞིག་འཚོགས་ནས་ཡོད་པ་ལ་དེར་བདག་ལྷགས་ནས་ཁྱེད་རྣམས་སུ་ཡིན་སྨྲས་པས་བུད་མེད་གཙོ་མོ་ཞིག་ཡར་ལངས་ནས་མོས་གྲི་གུག་སྙིང་ཐད་དུ་འཛིན་ནས་སྐལ་ལྡན་མ་ལྟོས་ཤིག་ཟེར་བ་ལ། བདག་སྔངས་སྐྲག་ཆེན་པོས་ལྟ་མ་བཟོད་ཀྱང་གཞན་རྣམས་ཀྱིས་ལྟོས་དང་སྐྱོན་མེད་ཟེར་བ་ལ་བདག་གིས་བལྟས་པས་མོ་ཡང་རྡོ་རྗེ་རྣལ་འབྱོར་མའི་སྐུའི་རྣམ་པར་བཞེངས་ནས་བདག་ལ་

༣༠༽པུསྟ་ཀ་གཉིས་ཀྱི་དབང་བསྐུར་ལུང་བསྟན་པ་སོགས་ལེགས་པར་བསྩལ་ནས་ཁ་བྱང་གི་བརྡ་དོན་རྣམས་ཡིད་ལ་ཟུངས་ཤིག ཁྱོད་ངའི་ཕོ་ཉ་ཡིན་པས་མི་འགྱང་བར་མྱུར་དུ་མཁའ་འགྲོའི་གསུང་བཞིན་བསྟན་འགྲོའི་དོན་སྒྲུབ་ལ། མ་འོངས་པ་ན་ཨོ་རྒྱན་མཁའ་འགྲོའི་གླིང་དུ་མཇལ་འོང་ཞེས་ཟེར་ནས་བུད་མེད་རྣམས་མི་སྣང་བར་ཡལ། བདག་ཀྱང་མནལ་སད་པ་དང་དུས་མཚུངས་ཤེས་པ་སྨྲ་བསམ་བརྗོད་མེད་ཀྱི་ངང་དུ་དར་ཅིག་གནས་པ་ལ་རྐྱེན་བྱས་ཏེ་མཁའ་འགྲོའི་གསུང་རྣམས་མ་བརྗེད་པར་ཡིད་ལ་རབ་ཏུ་གསལ་བ་ལ་བརྟེན་ནས་རང་ལོ་བཅོ་བརྒྱད་ཀྱི་དུས་སུ་དག་པར་བྲིས་པ་སྐལ་མེད་ལོག་ལྟ་ཅན་ལ་འདི་མ་འཕྲད། དབྱིངས་སྤྱོད་མཁའ་འགྲོའི་ཚོགས་ཀྱིས་སྙིང་ཁྲག་བཞེས། བཀའ་སྲུང་གཏེར་སྲུང་རྣམས་ཀྱིས་སྲོག་རྩ་ཆོད། སྐལ་ལྡན་ལས་ཅན་གཅིག་དང་འཕྲད་པར་ཤོག བཀྲ་ཤིས་དཔལ་འབར་བདེ་ལེགས་ཕུན་ཚོགས་ཤོག། བཀྲ་ཤིས།། 