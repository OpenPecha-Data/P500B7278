༤༥༣༽ གསང་བ་ཡེ་ཤེས་མའི་མངོན་རྟོགས་བཞུགས༔ ན་མོ༔ བདག་དང་མཐའ་ཡས་སེམས་ཅན་ཀུན༔ སྐུ་གསུམ་མཁའ་འགྲོར་སྐྱབས་སུ་མཆི༔ མ་རྒན་འགྲོ་དྲུག་སེམས་ཅན་རྣམས༔ ཡང་དག་སར་འགོད་སེམས་བསྐྱེད་དོ༔ ཨཱཿ གཞི་སྣང་རིག་པ་ཟང་ཐལ་སྐྱེ་བ་མེད༔ ལམ་སྣང་མ་འགགས་མཁའ་སྤྱོད་རྣལ་འབྱོར་མ༔ འབྲས་བུ་རླུང་སེམས་དབྱེར་མེད་དབུ་མར་ཐིམ༔ སྟོང་ཉིད་རྡོ་རྗེ་བཙུན་མོའི་མཁའ་ཀློང་དུ༔ ཟུང་འཇུག་ཕྱག་རྒྱ་ཆེན་པོའི་ས་ཐོབ་ནས༔ རྡོ་རྗེ་འཆང་དངོས་རྣལ་འབྱོར་དབང་མོ་ཡི༔ གོ་འཕང་མྱུར་བ་ཉིད་དུ་འགྲུབ་གྱུར་ཅིག༔ ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞ་ནཱི་ཡེ་བཛྲ་བཻ་རོ་ཙ་ན་ཡེ་ཧཱུྃ་ཧཱུྃ་ཧཱུྃ་ཕཊ་ཕཊ་ཕཊ་སྭཱ་ཧཱཿ ཅེས་བཟླས་མཁའ་སྤྱོད་ཞིང་བགྲོད་ངེས༔ དམ་པ་གང་གི་བཞེད་ངོར་བདེ་བའི་རྡོ་རྗེ་བྲིས་པའོ།། གསང་བ་ཡེ་ཤེས་མའི་མཆོད་བསྟོད་ནི༔

 ཨོཾ་ཨཱཿཧཱུྃ༔ དབང་པོའི་ཡུལ་དུ་ཤར་བ་ཡི༔ སྣང་སྲིད་མཆོད་པའི་ཕྱག་རྒྱར་སྤྲུལ༔ ཡེ་ཤེས་མཁའ་འགྲོའི་ཚོགས་ལ་ ༤༥༤༽འབུལ༔ བཞེས་ནས་མཆོག་གི་དངོས་གྲུབ་སྩོལ༔ ཨརྒྷཾ་ ནས༔ ཤཔྡ་སརྦ་པཱུ་ཛ་ཁཱ་ཧིཿ བྃ༔ ཤེས་རབ་མཆོག་གི་སྒྱུ་འཕྲུལ་གར༔ རྣམ་ཀུན་མཆོག་ལྡན་རྣལ་འབྱོར་མའི༔ སྐུ་གསུང་ཐུགས་ལ་གུས་པས་བསྟོད༔ མི་གནས་གཏན་སྲིད་ཟིན་པར་ཤོག༔ ཅེས་པ་འདི་ཡང་དད་ལྡན་དགེ་བཙུན་དམ་པ་ཆོས་གསལ་གྱིས་བསྐུལ་ངོ་མ་ལྡོག་ཙམ་དུ་འཆོལ་མོ་སུ་ཁ་བཛྲ་གྱིས་བྲིས་པའོ།། དགེའོ།།