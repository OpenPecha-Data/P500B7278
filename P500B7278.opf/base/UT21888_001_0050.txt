༤༤༩༽ཆོས་ཉིད་མཁའ་འགྲོའི་གསང་མཛོད་ལས༔ ཕག་མོའི་གསང་སྒྲུབ་ཆ་ལག༔ ༔ ཚོགས་མཆོད་ཆ་ལག་རྒྱུན་ཁྱེར་ནི༔ ཧྲཱིཿ སྣང་བ་ཡངས་པའི་བྷནྡྷའི་ནང༔ སྣོད་བཅུད་དཔལ་ཡོན་ཚོགས་སུ་བཤམས༔ ཟག་མེད་ཡེ་ཤེས་ཆེན་པོར་བརླབས༔ མཁའ་འགྲོ་མཉེས་པའི་རྫས་སུ་གྱུར༔ རཾ་ཡཾ་ཁཾ༔ ཨོཾ་ཨཱཿཧཱུྃ༔ ཧ་ཧོ་ཧྲཱིཿ ཧཱུྃ་ཧྲཱིཿ སྣང་སྲིད་ཐམས་ཅད་དག་པ་ཆེ༔ ཡེ་ཤེས་མཁའ་འགྲོའི་དཀྱིལ་འཁོར་དུ༔ འགུལ་བསྐྱོད་ཐམས་ཅད་ཕྱག་རྒྱ་གར༔ རྡོ་རྗེ་ལུས་ཀྱི་གྲོང་ཁྱེར་དུ༔ གདན་གསུམ་རྣམ་དག་ལྷའི་དཀྱིལ་འཁོར༔ ཡེ་རྫོགས་ཆེན་པོར་ལྷུན་གྱིས་གྲུབ༔ གཤེགས་བཞུགས་བརྗོད་པ་བྲལ་བའི་ལྷ༔ ཆོས་དབྱིངས་ཀློང་ནས་གནས་འདིར་གཤེགས༔ སྣང་སྲིད་དག་མཉམ་རོལ་པ་ལས༔ བཟའ་བཅའ་བཏུང་བ་ཡང་དག་རྫས༔ ཐབས་ཤེས་རྫས་མཆོག་བླ་ན་མེད༔ ཚོགས་ཀྱི་མཆོད་པ་རྒྱན་དུ་རོལ༔ སྲེད་ལེན་དང་བྲལ་ཚོགས་རྫོགས་ནས༔ ཀ་དག་ཆོས་སྐུའི་ས་ཐོབ་ཤོག༔ ཅེས་པའང་གསང་གྲོགས་པདྨ་ལས་འབྲེལ་རྩལ་གྱི་བཞེད་སྐོང་དུ་སྙོམས་ལས་པ་སུ་ཁའི་མིང་གིས་བྲིས་པ་དགེའོ།། ༤༥༠༽