༤༥༥༽ཆོས་ཉིད་མཁའ་འགྲོའི་གསང་མཛོད་ལསཿ མཁའ་འགྲོའི་གསང་སྒྲུབ་རྒྱུན་ཁྱེར་ཟབ་པའི་སྙིང་པོ་བཞུགས་སོ༔ ན་མོ༔ རང་རིག་རང་གསལ་མཁའ་འགྲོའི་སྐུ༔ འདུ་འབྲལ་མེད་པར་སྐྱབས་སུ་མཆི༔ མ་རིག་གཉིས་སྣང་འཛིན་པའི་འགྲོ༔ གཉིས་མེད་རྟོགས་པར་སེམས་བསྐྱེད་དོ༔ ཨ་ཨ་ཨཱ༔ གནས་ལུགས་རིག་པ་དོན་གྱི་ལྷ༔ གཞོམ་གཞིག་བྲལ་བ་རྡོ་རྗེའི་སྐུ༔ ལྷུན་གྲུབ་འོད་གསལ་ཕག་མོ་དམར༔ ཞལ་ཕྱག་འཛིན་པ་བྲལ་བའི་ལྷ༔ རང་གསལ་འཛིན་མེད་ཆེན་པོར་བསྒོམ༔ དམ་ཡེ་དབྱེར་མེར་རོ་གཅིག་ངང༔ ཁྱེར་སོ་གསུམ་ལྡན་ངང་དུ་བཟླ༔ ཨོཾ་བཛྲ་བྷ་ར་ཧི་སརྦ་སིདྡྷི་ཕ་ལ་ཧཱུྃ་ཨཱཿ 

དེ་ལྟར་དམིགས་གནད་ལྡན་པ་ཡིས༔ རླུང་སེམས་གཅིག་དྲིལ་ངང་དུ་བཟླ༔ དོན་གཉིས་འགྲུབ་པར་ཐེ་ཚོམ་མེད༔ ས་མ་ཡ༔ སྐུ་གསུང་ཐུགས་ཀྱི་རྒྱ་ཡོད་དོ༔ ཿ ཅེས་པའང་སུ་ཁའི་མིང་གིས་བྲིས་པའོ།། ༈ ཉེར་སྤྱོད་ཀྱིས་མཆོད་ལ་བསྟོད་པ་ནི༔ ཧཱུྃ་ཧྲཱིཿ ཆོས་ཉིད་སྟོང་པའི་ངང་ཉིད་ལས༔ འགྲོ་བའི་དོན་དུ་སྐུར་བཞེངས་པ༔ རྡོ་རྗེ་ཕག་མོའི་ ༤༥༦༽ལྷ་ཚོགས་ལ༔ སྒོ་གསུམ་གུས་པས་ཕྱག་འཚལ་བསྟོད༔ ཅེས་པའང་བདེ་བའི་རྡོ་རྗེས་སོ།། ༈ ཆོས་ཉིད་མཁའ་འགྲོའི་ཐུགས་ཏིག་ལས༔ གསང་བ་ཡེ་ཤེས་མའི་གསོལ་འདེབས་དབང་གི་ཆུ་བོ་བཞུགས་སོ༔ ན་མོ་བཛྲ་དྷ་ར་ཡེ༔ རྣལ་འབྱོར་དད་ལྡན་མོས་གུས་ཀྱིས༔ རྩེ་གཅིག་གསོལ་བ་འདི་ལྟར་ཐོབ༔ ན་མོ་གུ་རུ་བྷྱ༔ ཀུན་བཟང་རྡོ་རྗེ་འཆང་ཆེན་རྡོ་རྗེ་ཆོས༔ མཁའ་སྤྱོད་དབང་མོ་པཎ་ཆེན་ན་རོ་རྗེ༔ ཛྙཱ་ན་ཀིརྟཱི་སུ་ཁ་སིདྡྷི་སོགས༔ དོན་བརྒྱུད་བླ་མ་རྣམས་ལ་གསོལ་བ་འདེབས༔ ཐུགས་རྒྱུད་བྱིན་རླབས་སྙིང་ལ་འཕོས་ནས་ཀྱང༔ རྡོ་རྗེ་རྣལ་འབྱོར་མཁའ་སྤྱོད་དབང་མོ་ཡི༔ ཞལ་མཇལ་གསུང་ཐོས་དགོངས་པ་མངོན་གྱུར་ནས༔ ཚེ་འདི་ཉིད་ལ་འོག་མིན་ཞིང་མཆོག་ཏུ༔ ཚོམ་བུ་གཅིག་ཏུ་མངོན་པར་སངས་རྒྱས་ཤོག༔ འདི་ལ་རྒྱུན་དུ་བརྩོན་གྱུར་ན༔ བྱིན་རླབས་འཐོབ་པར་ཐེ་ཚོམ་མེད༔ ས་མ་ཡ༔ ༔ ཅེས་པ་མཆེད་གྲོགས་དམ་པ་བསླབ་གསུམ་ནོར་གྱིས་ཕྱུག་པ་དགེ་རྒན་བདེ་འབྱུང་གིས་ལྷ་རེག་བཟང་པོའི་སྐྱེས་བཅས་ནན་ཆེར་བསྐུལ་ངོ་མ་ལྡོག་ཙམ་དུ་དུས་མཐའི་གཏེར་མིང་འཛིན་པ་སུ་ཁ་བཛྲ་གྱིས་བྲིས་པའོ།།