༦༣༽ཆོས་ཉིད་མཁའ་འགྲོའི་ཐུགས་ཐིག་ལས༔ ཚོགས་མཆོད་བསྡུས་པ་བསོད་ནམས་ཆུ་གཏེར་བཞུགས༔ ན་མོ་པདྨ་ཀཱ་ར་ཡེ༔ ཡི་དམ་རྡོ་རྗེ་གཞོན་ནུ་ལ༔ བརྟེན་ནས་བསོད་ནམས་ཚོགས་གསོག་ཐབས༔ རྒྱུན་ཁྱེར་ཟབ་མོ་འདི་རུ་བསྟན༔ ས་མ་ཡ༔ ལྕང་ལོར་བཅས་པའི་བྷནྡྷའི་ནང༔ མཱཾ་ས་ཛ་གད་དཔའ་བོ་དང༔ བཟའ་བཅའ་བཏུང་བ་ལོངས་སྤྱོད་སོགས༔ འབྱོར་ཚོགས་ཡོ་བྱད་བཀོད་ལེགས་བསགས༔ རྃ་ཡྃ་ཁྃ༔ ཨོཾ༔ སྣང་སྲིད་རྣམ་དག་བྷནྡྷའི་ནང༔ ཨཱཿ སྣོད་བཅུད་འདོད་ཡོན་ཚོགས་སུ་བཤམས༔ ཧཱུྃ༔ ཟག་མེད་བདེ་ཆེན་བསྐྱེད་པའི་རྫས༔ ཧཿ རིགས་ལྔ་ཡབ་ཡུམ་མཉམ་སྦྱོར་རྒྱུན༔ ཧོཿ ཡེ་ཤེས་བདུད་རྩི་བླ་ན་མེད༔ ཧྲཱིཿ དཀྱིལ་འཁོར་ལྷ་ཚོགས་མཉེས་པའི་རྫས༔ ཟད་མེད་གྱུར་ཅིག་པཱུ་ཛ་ཧོཿ ཨོཾ་ཨཱཿཧཱུྃ༔ ཧ་ཧོ་ཧྲཱིཿ ཧྲཱིཿ འོག་མིན་ཆོས་དབྱིངས་མེ་རི་འབར་བ་ནས༔ རྩ་གསུམ་ཀུན་འདུས་ཆེ་མཆོག་ཧེ་རུ་ཀ༔ རིག་སྟོང་རྡོ་རྗེ་ཕུར་པའི་ལྷ་ཚོགས་རྣམས༔ འདུ་བ་ཚོགས་ཀྱི་མཆོད་པའི་གནས་འདིར་གཤེགས༔ བདེ་སྟོང་ཟག་མེད་ཛ་གད་བདུད་རྩི་དང༔ ཀུན་སྣང་བཀོད་པ་ཕྱི་ནང་གསང་མཆོད་སོགས༔ འདོད་ཡོན་ལོངས་སྤྱོད་ཚོགས་ཀྱི་ ༦༤༽མཆོད་པ་འབུལ༔ ཐུགས་རྗེས་དགྱེས་པར་དགོངས་ནས་བཞེས་སུ་གསོལ༔ པཉྩ་ཨ་མྲྀ་ཏ་མ་ཧཱ་ག་ཎ་ཙཀྲ་པཱུ་ཛ་ལ་ཁཱ་ཧི༔ སྐུ་གསུང་ཐུགས་ཀྱི་དགྱེས་པ་སྐོང་བའི་ཕྱིར༔ ཕྱི་མཆོད་འདོད་ཡོན་ལྔ་ཡིས་ཐུགས་དམ་བསྐང༔ ནང་མཆོད་གཟུགས་སྒྲ་དྲི་རོ་རེག་བྱས་བསྐང༔ གསང་མཆོད་སྨན་གཏོར་རཀྟས་ཐུགས་དམ་བསྐང༔ སྦྱོར་སྒྲོལ་ཁོ་ན་ཉིད་ཀྱིས་ཐུགས༴ བསྐང་གྱུར་དབང་དང་དངོས་གྲུབ་བསྩལ་དུ་གསོལ༔ བདག་ནི་མ་རིག་བག་མེད་དབང་གྱུར་པས༔ རྩ་བ་སྐུ་གསུང་ཐུགས་ཀྱི་དམ་ཚིག་དང༔ གསང་སྔགས་གཞུང་བཞིན་མ་སྤྱད་ཉེས་ཚོགས་ཀུན༔ ཞལ་ཟས་ཚོགས་ཀྱི་མཆོད་པས་བསྐང་ཞིང་བཤགས༔ ཨོཾ་ག་ཎ་ཙཀྲ་སཏྭ་ས་མ་ཡ་ནས་ཨཱཿབར༔ ཧཱུྃ་ཧྲཱིཿ བདག་མེད་ལྟ་བའི་ཧེ་རུ་ཀས༔ གཟུང་འཛིན་གཉིས་སྣང་རུ་ཏྲ་བཀུག༔ ཡེ་ཤེས་འབར་བའི་མཚོན་གྱིས་བསྒྲལ༔

འཁོར་བའི་ལྷག་མ་དབྱིངས་སུ་བསྟབས༔ རུ་ཏྲ་མཱ་ར་ཡ་ཕཊཿ ཁ་རཾ་ཁཱ་ཧིཿ ཚོགས་ཀྱི་མཆོད་པ་རྒྱན་དུ་རོལ༔ ཨ་ལ་ལ་ཧོ་སིདྡྷི་ཧཱུྃ༔ ཕེཾ༔ དཔལ་གྱི་བཀའ་ཉན་ལྷག་སྡུད་རྣམས༔ འདོད་ཡོན་ཚོགས་ལྷག་འདི་རོལ་ལ༔ གང་བརྩམས་ཕྲིན་ལས་འགྲུབ་ ༦༥༽པར་མཛོད༔ ས་མ་ཡ་ཨུཙྪིཥ་ཊ་བ་ལིཾ་ཏ་ཁཱ་ཧིཿ བྷྱོ༔ དུས་གསུམ་རྒྱལ་བའི་བཀའ་སྲུང་བ༔ དྲེགས་པ་ཕོ་རྒྱུད་མོ་རྒྱུད་དང༔ གངས་ཅན་བརྟན་མ་ལ་སོགས་པའི༔ འཇིག་འདས་དམ་ཅན་རྒྱ་མཚོའི་ཚོགས༔ ཆད་དོན་གཏོར་མ་འདི་ཤེས་ལ༔ རྣམ་བཞིའི་ཕྲིན་ལས་མྱུར་འགྲུབ་མཛོད༔ དམ་ལ་མ་འདའ་ས་མ་ཡ༔ ཧཱུྃ༔ གཉིས་སྣང་འཁྲུལ་པའི་དགྲ་དང་བགེགས༔ ཡེ་ཤེས་རོལ་པའི་སྟོབས་ཀྱིས་མནན༔ ནམ་ཡང་ལྡང་མེད་རྒྱས་གདབ་བོ༔ ཆོས་ཉིད་སྟོང་པའི་མཁའ་རུ་བྲུབ༔ མཱ་ར་ཡ་ནན༔ སྟྭཾ་བྷ་ཡ་ནན༔ ཧོཿ དཀྱིལ་འཁོར་ལྷ་ཚོགས་གསན་ཅིག་དགོངས༔ བདག་ཅག་སྒྲུབ་པའི་རྣལ་འབྱོར་ལ༔ སྐུ་གསུང་ཐུགས་ཀྱི་དབང་དངོས་གྲུབ༔ མ་ལུས་དུས་འདིར་བསྩལ་དུ་གསོལ༔ ཨོཾ་བཛྲ་ཀཱི་ལི་ཀཱི་ལ་ཡ་ཛཿཧཱུྃ་ཨཱཿ བཛྲ་ཀཱ་ཡ་ཝཱཀྐ་ཙིཏྟ་སརྦ་སིདྡྷི་ཕ་ལ་ཧཱུྃ༔ ཧོཿ མ་རིག་གཉིས་འཛིན་འཁྲུལ་དབང་གིས༔ ལྷ་སྔགས་ཏིང་འཛིན་གཡེལ་བ་བཤགས༔ ཨོཾ་ས་མ་ཡ༔ ཨཱཿས་མ་ཡ༔ ཧཱུྃ་ས་མ་ཡ༔ ཧོཿ འདིས་མཚོན་བསགས་པའི་དགེ་ཚོགས་ཀུན༔ འགྲོ་རྣམས་སངས་རྒྱས་ཐོབ་ཕྱིར་བསྔོཿ ཀུན་ཀྱང་སྲིད་པ་ ༦༦༽ ལས་སྒྲོལ་ནས༔ འོག་མིན་ཞིང་ལ་སྤྱོད་པར་ཤོག༔ ཧཱུྃ༔ ཐབས་ཀྱི་སྐུར་བཞེངས་ཡེ་ཤེས་ལྷ༔ ཤེས་རབ་སྟོང་པའི་དབྱིངས་སུ་ཨཱཿ ཆུ་ལས་ཆུ་བུར་རྡོལ་བ་བཞིན༔ རྗེས་སྣང་སྒྱུ་མའི་ལྷ་སྐུར་བཞེངས༔ ཨོཾ་བཛྲ་ཀཱི་ལི་ཀཱི་ལ་ཡ་ཧཱུྃ་ཕཊཿ བཛྲ་རཀྵ་རཀྵ་ཧཱུྃ༔ ཧཱུྃ༔ མཆོག་གསུམ་རྩ་གསུམ་བདེན་སྟོབས་ཀྱིས༔ ས་གསུམ་དགེ་བའི་བཀྲ་ཤིས་ཤོག༔ གཞན་ཡང་སྨོན་ལམ་བཀྲ་ཤིས་ཀྱིས༔ མཐའ་བརྒྱན་ལས་རྗེས་གསང་བ་གནད༔ ཉམས་པ་རྣམས་དང་ཚོགས་བསྲེ་སྤོངས༔ ཚུལ་བཞིན་རྒྱུན་དུ་ཉམས་བླངས་ན༔ ཉམས་ཆགས་བསྐང་ཤིང་བསོད་ནམ་འཕེལ༔ ཚེ་འདིར་རྐྱེན་དང་བར་ཆད་ཞི༔

མཐར་ཐུག་ཚོགས་གཉིས་མཐར་ཕྱིན་ངེས༔ ས་མ་ཡ༔ ཟབ་རྒྱ༔ གསང་རྒྱ༔ གཏད་རྒྱ༔ བརྡ་ཐིམ༔ ༔ ཅེས་པ་འདིའང་དུས་རིང་མོ་ནས་རང་སློབ་དམ་པ་བཀྲ་ཤིས་ཚེ་རིང་སོགས་ཀྱིས་ནན་ཆེར་བསྐུལ་ངོར་ཆོས་མེད་སྤྲང་མོ་སུ་ཁ་བཛྲས་དབྱིངས་སྣང་མཁའ་འགྲོའི་འཕྲུལ་བརྡ་ལས་ཞལ་བསྟུས་ཏེ་དག་པར་ཕབ་པའོ།། 