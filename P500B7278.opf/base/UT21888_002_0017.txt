༢༦༥༽

ཆོས་ཉིད་མཁའ་འགྲོའི་གསང་མཛོད་ལས༔ རྩ་གསུམ་སྤྱིའི་དཀར་གཏོར་འདོད་དགུ་ཀུན་འབྱུང་བཞུགས༔ ན་མོ་པདྨ་ཀཱ་ར་ཡེ༔ གསང་སྔགས་ལམ་འཇུག་སྐྱེས་བུ་ཡིས༔ གེགས་སེལ་སྔོན་དུ་འགྲོ་བའི་ཐབས༔ དཀར་གཏོར་འདོད་དགུ་ཀུན་འབྱུང་བསྟན༔ གཏོར་མ་སྐྱེམས་བཅས་ལེགས་བཤམས་ནས༔ ནམ་མཁའ་མཛོད་ཀྱིས་བྱིན་བརླབས་ལ༔ ཧཱུྃ༔ མཆོད་སྦྱིན་གཏོར་མ་རོ་བརྒྱ་ནུས་པ་ལྡན༔ གཙང་སྦྱར་གསེར་སྐྱེམས་དཀར་གསུམ་ཕུན་ཚོགས་འདི༔ ཏིང་ངེ་འཛིན་གྱིས་རབ་ཏུ་སྤེལ་བ་ཡི༔ སོ་སོར་འདོད་པའི་ཡོན་ཏན་དང་ལྡན་པའི༔ ལྷ་ཀླུ་གནོད་སྦྱིན་ལ་སོགས་དང༔ གཟའ་རྒྱལ་བདུད་བཙན་ཐེ་རང་སོགས༔ སྲིན་པོ་དྲི་ཟ་ཡིད་གཟུགས་འཆང༔ ཐམས་ཅད་ཀུན་ལ་མཆོད་གཏོར་སྦྱིན༔ ཚིམས་པར་གྱིས་ལ་བདག་ཅག་གི༔ བྱང་ཆུབ་སྒྲུབ་པའི་གྲོགས་མཛོད་ལ༔ ཀོ་ལོང་ཕྲག་དོག་མ་མཛད་པར༔ སྡོང་གྲོགས་དམ་པ་མཛད་དུ་གསོལ༔ སྔོན་ཚེ་རྒྱལ་བའི་བཀའ་དམ་བཞིན༔ ཕྲིན་ལས་དམ་པ་མྱུར་འགྲུབ་མཛོད༔ ཨོཾ་སརྦ་ལོ་ཀ་པཱ་ལ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི༔ ཅེས་གཏོར་མ་སྐྱེམས་དང་བཅས་པ་མཆོད༔ ཅེས་སུ་ཁ་བཛྲ་གྱི་བརྫུན་རིས་སོ།། ༢༦༦༽ སྤྱི་གཅེས་སྔོན་འགྲོའི་འཇུག་སྒོ་ཟབ་མོ་བཞུགས༔ རྡོ་རྗེ་སློབ་དཔོན་མཆེད་ལྕམ་རྣམས་ཀྱིས་རྡོར་དྲིལ་སྙིང་གར་གསོར་ཞིང༔ རང་ཉིད་སྐད་ཅིག་གིས་རྡོ་རྗེ་སེམས་དཔར་གསལ་ལ༔ ཧཱུྃ་ཛྙཱ་ན་བཛྲ་ཧྲཱིཿ ཧཱུྃ་ཛྙཱ་ན་བཛྲ་མཱུྃ༔ བརྗོད་ནས་དཀྲོལ་ཏེ༔ རང་དམ་ཚིག་ལྷའི་ཐུགས་སྲོག་ས་བོན་ལས་འོད་ཟེར་འཕྲོས་པས་ཕྱོགས་བཅུའི་ཞིང་རབ་འབྱམས་ཀྱི་བླ་མ་རྒྱ་མཚོའི་ཚོགས་དང་བཅས་པ་ཐམས་ཅད་ཉི་ཟེར་ལ་རྡུལ་འཁྲིགས་པ་ལྟར་དཔག་ཏུ་མེད་པ་སྤྱན་དྲངས་བཛྲ་ས་མ་ཡ་ཛཿཧཱུྃ་བྃ་ཧོཿ རོལ་མོ་དཀྲོལ་ནས༔ ཧཱུྃ༔ སྔོན་གྱི༴ དངོས་གྲུབ་སྩོལ༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛ་ཛཿ ཧྲཱིཿམ་ཧ་རི་ནི་ས་ར་ཙ་ཧྲཱིཿཡ་ཙིཏྟ་ཧྲིང་ཧྲིང་ཛ་ཛཿ བསང་ཆུ་བྱིན་བརླབས་ནི༔

ཨོཾ་སྭ་བྷ་ཝ༴ སྟོང་པ་ཉིད་དུ་གྱུར༔ སྟོང་པའི་ངང་ལས་སྐད་ཅིག་གིས་བསང་ཆུའི་སྟེང་དུ་ཧཱུྃ་ལས་ཁྲོ་བོ་བདུད་རྩི་འཁྱིལ་པ་བགེགས་རྣམས་འཇོམས་པའི་རང་བཞིན་ཅན་དུ་བསམས་ཏེ༔ ཨོཾ་ཨཱཿབིགྷྣཱན་ཏ་ཀྲིཏྟ་ཧཱུྃ་ཕཊ༔ བདུན་ནམ་ཉེར་གཅིག་བརྗོད༔ སླར་ཡང་ཁྲོ་བོ་འོད་དུ་ཞུ་ནས་ཆུ་དང་འདྲེས་པས་ཡེ་ཤེས་ཀྱི་བདུད་རྩི་མི་གཙང་བའི་དྲི་མ་འཇོམས་པའི་རང་བཞིན་དུ་ ༢༦༧༽གྱུར༔ ཨ་མྲྀ་ཏ ས་བསངས༔ ཨོཾ་སྭ་བྷ་ཝ་ སོགས༔ སྟོང་པའི་ངང་ལས་རིན་ཆེན་སྣོད༔ ཡངས་ཤིང་རྒྱ་ཆེའི་ནང་དུ་ནི༔ འདོད་ཡོན་ཕྱི་ནང་གསང་བའི་རྫས༔ ཀུན་བཟང་མཆོད་སྤྲིན་བླ་ན་མེད༔ བདེ་གཤེགས་རྒྱལ་ཀུན་དགྱེས་པའི་རྫས༔ ནམ་མཁའ་མཛོད་ཀྱི་རང་བཞིན་གྱུར༔ ཨོཾ་བཛྲ་ཨརྒྷཾ༴ སོགས༔ ཤཔྡ་མ་ཧཱ་གུ་ཧྱ་སརྦ་པཱུ་ཛ་ཧོ་ཨཱཿཧཱུྃ༔ རོལ་མོ་བཅས་བྱིན་བརླབ་བྱ༔ ས་མ་ཡ༔ ཞེས་པ་བྷ་དྲའི་མིང་གིས་བྲིས་པའོ༔ དྲེགས་པ་རྣམ་གསུམ་གཉེར་གྱིས་ཤིག་ན་ར་ཀན་ཁ་ཐཾ༔ དགེའོ།། ཆོས་ཉིད་མཁའ་འགྲོའི་གསང་མཛོད་ལས༔ རྩ་གསུམ་སྤྱི་གཅེས་མཆོད་རྫས་བྱིན་རླབས་བསྡུས་པ་བཞུགས༔ ཧཱུྃ༔ གསང་བ་བླ་མེད་དཀྱིལ་འཁོར་ཆེན་པོ་འདིར༔ ཕྱི་ནང་གསང་བའི་མཆོད་རྫས་བསམ་མི་ཁྱབ༔ ཀུན་བཟང་ནམ་མཁའ་མཛོད་ཀྱི་རང་བཞིན་དུ༔ རབ་འབྱམས་རྒྱལ་བ་མཉེས་པའི་རྫས་སུ་གྱུར༔ ཨོཾ་ཨཱཿཧཱུྃ་བཛྲ་ཨརྒྷཾ༴ སོགས༔ ཤཔྡ་སརྦ་པཱུ་ཛ་ཧོ༔ མ་ཧཱ་སརྦ་པཱུ་ཛ་ཨ་མྲྀ་ཏ་རཀྟ་བ་ལིཾ་ཏ་བྷོ་དྷི་ཙིཏྟ་གུ་ཧྱ་པཱུ་ཛ་ཨཱཿཧཱུྃ༔ ཅེས་བདེ་བའི་རྡོ་རྗེས་སོ།། ༢༦༨༽ ཆོས་ཉིད་མཁའ་འགྲོའི་གསང་མཛོད་ཀྱི་ཆ་ལག་མཚམས་ལྷ་བསྐྱེད་པ་ནི༔ ཨོཾ་ཧྲཱིཿཔདྨ་ཀྲོ་དྷ་ཧྱ་གྲཱི་ཝ་ཧཱུྃ་ཕཊ༔ རང་ཉིད་སྐད་ཅིག་གིས་གཞི་ལུས་དཔལ་རྟ་མགྲིན་དམར་པོ་ཞལ་གཅིག་ཕྱག་གཉིས་གཡས་དབྱུག་ཏོ་དང་གཡོན་ཐོད་ཁྲག་འཛིན་པ་ཞལ་གདངས་ལྗགས་འདྲིལ་སྤྱན་གསུམ་དབྱིངས་སུ་གཟིགས་པ་དབུ་སྐྲ་དམར་སེར་སྲིད་རྩེར་འཁྱིལ་ཞིང་སྐུ་ལ་ཁྲོ་ཆས་ཡོངས་སུ་རྫོགས་པ་པད་ཉི་བམ་གྱི་གདན་ལ་འགྱིང་སྟབས་སུ་བཞུགས་ཤིང་ཡེ་ཤེས་མེ་དཔུང་འབར་བའི་ཀློང་དུ་བསྐྱེད་དོ༔

དེ་ལྟར་གསལ་བའི་གནས་གསུམ་ལས་འོད་འཕྲོས་པས་དབྱིངས་ནས་ཡེ་ཤེས་པ་དཔག་ཏུ་མེད་པ་སྤྱན་དྲངས་ལ་བསྟིམ་མོ༔ ཧཱུྃ་ཧྲཱིཿ ཡེ་ཤེས་རོལ་པ་དྲག་པོའི་དཀྱིལ་འཁོར་ནས༔ བགེགས་འདུལ་ཁྲོ་བོའི་ལྷ་ཚོགས་གཤེགས་སུ་གསོལ༔ ལོག་འདྲེན་འདུལ་བའི་སླད་དུ་སྤྱན་འདྲེན་ན༔ གདོན་བགེགས་འབྱུང་པོ་འགུགས་བསྐྲད་ལས་མཛོད་ཅིག༔ ཨོཾ་ཊཱ་ཀི་ར་ཛ་ཧཱུྃ༔ ཛཿཧཱུྃ་བམ་ཧོཿ ཨཾ་ཀུ་ཤ་ཡ་ཧཱུྃ༔ ཞེས་དང༔ ཨོཾ་སྭ་བྷ་ཝ༴ སོགས༔ སྟོང་པ་ཉིད་དུ་གྱུར༔ སྟོང་པའི་ངང་ལས་ཏྲཱྃ་ལས་རིན་པོ་ཆེའི་སྣོད་དུ་བགེགས་ཀྱི་གཏོར་མ་འདོད་དགུ་ཕུན་སུམ་ཚོགས་པ་ཟད་མི་ཤེས་པར་གྱུར༔ ཨོཾ་ཨཱཿཧཱུྃ༔ ཧ་ཧོཿ ༢༦༩༽ཧྲཱིཿ ཨོཾ་སརྦ་བྷུ་ཏ་ཨ་ཀརྵ་ཡ་ཛཿ འགུགས་རྒྱ་བཅས་ལན་གསུམ༔ ན་མཿསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སཾ་བྷ་ར་སཾ་བྷ་ར་ཧཱུྃ༔ གིས་བྱིན་བརླབས་ལ་གཞུང་དུ་འཇུག༔ ཅེས་པ་འདི་ཡང་དགེ་བཙུན་དམ་པ་འགྱ་ལོས་དར་བཅས་བསྐུལ་ངོར་བདེ་བའི་རྡོ་རྗེས་བྲིས་པའོ།། ༈ ཆོས་ཉིད་མཁའ་འགྲོའི་གསང་མཛོད་ལས༔ གནམ་ཕུད་བདུད་རྩི་ཀུན་ཁྱབ་བཞུགས་སོ༔ ན་མོ་པདྨ་ཀཱ་ར་ཡེ༔ རྣལ་འབྱོར་སྒྲུབ་པའི་ཆ་རྐྱེན་དུ༔ གནམ་ཕུད་བདུད་རྩི་ཀུན་ཁྱབ་བསྟན༔ དཀར་དམར་ཚོགས་རྫས་བདུད་རྩིར་བརླབས༔ ལྷ་ཡི་ཏིང་འཛིན་ལྡན་པའི་ངང༔ ཨོཾ་ཨཱཿཧཱུྃ༔ ཡེ་ཤེས་དབྱིངས་དང་དབྱིངས་བཞུགས་པའི༔ བརྒྱུད་པ་དགུ་ལྡན་བླ་མ་དང༔ རྒྱུད་སྡེ་བཞི་དྲུག་ཡི་དམ་ལྷ༔ གནས་ཡུལ་དུར་ཁྲོད་ལ་གནས་པའི༔ དཔའ་བོ་དང་ནི་མཁའ་འགྲོ་མ༔ ཤ་ཟ་ཤུགས་འགྲོ་ལ་སོགས་དང༔ བཀའ་སྲུང་ཕོ་རྒྱུད་མོ་རྒྱུད་ཚོགས༔ བསྟན་སྲུང་དྲེགས་པའི་ཚོགས་རྣམས་ཀུན༔ གནས་འདིར་གཤེགས་ལ་ཚོགས་མཆོད་རོལ༔ འདོད་ཡོན་རྒྱན་གྱི་ཚོགས༴ དམ་རྫས་རྒྱན་གྱི་ཚོགས༴ ཤ་ཁྲག་དམར་གྱི་ཚོགས༴ བདག་ཅག་ཚོགས་རྫོགས་སྒྲིབ་དག་ནས༔ གདོད་མའི་གཞི་རུ་ ༢༧༠༽གྲོལ་བར་མཛོད༔ ཐུགས་དམ་མ་གཡེལ་ས་མ་ཡ༔ ཕྲིན་ལས་རབ་འབྱམས་མྱུར་འགྲུབ་མཛོད༔ དུས་ལས་མ་འདའ་ས་མ་ཡ༔ ཞེས་བརྗོད་སྐྱེམས་གཏོར་གཙང་སར་མཆོད༔

གང་བསམ་ཡིད་བཞིན་འགྲུབ་པ་དང༔ དངོས་གྲུབ་རྣམ་གཉིས་འཐོབ་པར་འགྱུར༔ ས་མ་ཡ༔ རྒྱ་རྒྱ་རྒྱ༔ བརྡ་ཐིམ༔ ༔ ཅེས་པ་འདི་ཡང་བདེ་བའི་རྡོ་རྗེས་འཁྲུལ་ཉམས་ཡིག་གཟུགས་སུ་བཀོད་པའོ།།