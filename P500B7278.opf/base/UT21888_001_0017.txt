༢༢༥༽ 

ཆོས་ཉིད་མཁའ་འགྲོའི་གསང་མཛོད་ཀྱི་ཆ་ལག༔ འགྲོ་འདུལ་འཕགས་པའི་གསོལ་འདེབས་བྱིན་རླབས་དཔལ་སྟེར་བཞུགས༔ ན་མོ་གུ་རུ་པདྨ་ཀཱ་ར་ཡེ༔ དད་དང་མོས་གུས་ལྡན་པའི་རྣལ་འབྱོར་གྱིས༔ ཁ་ཙམ་ཚིག་ཙམ་མ་ཡིན་སྙིང་ཁོང་ནས༔ སྒོ་གསུམ་དད་པས་གསོལ་འདེབས་པ་ནི༔ ཨེ་མ་ཧོ༔ ཆོས་སྐུ་སྣང་བ་མཐའ་ཡས་ལ་གསོལ་བ་འདེབས༔ བདག་རྒྱུད་སྨིན་ཅིང་གྲོལ་བར་བྱིན་གྱིས་རློབས༔ བསྐྱེད་རྫོགས་རིམ་གཉིས་འབྲས་བུ་མཐར་ཕྱིན་ནས༔ འོད་གསལ་ཆོས་སྐུའི་དགོངས་པ་མངོན་གྱུར་ཤོག༔ ལོངས་སྐུ་རྒྱལ་བ་རིགས་ལྔ་ལ་གསོལ་བ་འདེབས༔ བདག་རྒྱུད༴ བསྐྱེད་རྫོགས༴ འོད་གསལ༴ སྤྲུལ་སྐུ་པདྨ་འབྱུང་གནས་ལ་གསོལ་བ་འདེབས༔ བདག་རྒྱུད༴ བསྐྱེད་རྫོགས༴ འོད་གསལ༴ མཁའ་འགྲོ་ཡེ་ཤེས་མཚོ་རྒྱལ་ལ་གསོལ་བ་འདེབས༔ བདག་རྒྱུད༴ བསྐྱེད་རྫོགས༴ འོད་གསལ༴ བརྒྱུད་པ་ཀུན་འདུས་པདྨ་ལས་འབྲེལ་ལ་གསོལ་བ་འདེབས༔ བདག་རྒྱུད༴ བསྐྱེད་རྫོགས་རིམ་གཉིས༴ འོད་གསལ༴ དཀྱིལ་འཁོར་ཡོངས་འདུས་འཕགས་པ་པད་དཀར་འཆང༔ གསོལ་བ་འདེབས་སོ་བདག་རྒྱུད་སྨིན་གྲོལ་ནས༔ བསྐྱེད་རྫོགས༴ འོད་གསལ༴ ཐེག་དགུའི་ཡི་དམ་ཞི་དང་ ༢༢༦༽ཁྲོ་བོའི་ཚོགས༔ གསོལ་བ་འདེབས༴ བསྐྱེད་རྫོགས༴ འོད་གསལ༴ གནས་ཡུལ་དཔའ་བོ་མཁའ་འགྲོ་རྒྱ་མཚོ་ལ༔ གསོལ་བ༴ བསྐྱེད་རྫོགས༴ འོད་གསལ༴ གཏེར་སྲུང་དམ་ཅན་ཞིང་སྐྱོང་འཁོར་བཅས་ལ༔ གསོལ་བ་འདེབས་སོ་ཕྱི་ནང་བར་ཆད་སོལ༔ བསྐྱེད་རྫོགས་རིམ་གཉིས་འབྲས་བུ་མཐར་ཕྱིན་ཏེ༔ འོད་གསལ་ཆོས་སྐུའི་དགོངས་པ་མངོན་གྱུར་ཅིང༔ ཚེ་སྒྲུབ་མཐར་ཕྱིན་དོན་གཉིས་འགྲུབ་པར་ཤོག༔ དེ་ལྟར་གསོལ་བ་བཏབ་པའི་མཐུ་བྱིན་གྱིས༔ ཕྱི་ནང་གཞན་གསུམ་དག་རྫོགས་སྨིན་པའི་འབྲས༔ སྐུ་གསུམ་མཉམ་སྦྱོར་ཆེན་པོར་གྲོལ་བ་དང༔ ཟུང་འཇུག་རྡོ་རྗེ་འཆང་གི་སྐུ་འཐོབ་ཤོག༔ དེ་ལྟར་མི་ཕྱེད་དད་པ་ཡིས༔ གསོལ་འདེབས་འདི་ལ་བརྩོན་གྱུར་ན༔ སྒོ་གསུམ་སྨིན་ཅིང་གྲོལ་བ་དང༔ ཚེ་འདིར་དོན་གཉིས་འགྲུབ་པར་ངེས༔ ཐེ་ཚོམ་མེད་དོ་ས་མ་ཡ༔

རྒྱ་རྒྱ་རྒྱ༔ ༔ ཅེས་པ་འདི་ཡང་བདེ་བའི་རྡོ་རྗེས་ཉམས་ཆོས་ཡིག་རིས་སུ་བྲིས་པའོ།། དགེའོ།།