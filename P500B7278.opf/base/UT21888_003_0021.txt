༢༧༧༽ཆོས་ཉིད་མཁའ་འགྲོའི་ཐུགས་ཏིག་ལས༔ མཁའ་འགྲོའི་གསོལ་འདེབས་བྱིན་རླབས་དཔལ་ཕྲེང་བཞུགས་སོ༔ ན་མོ་གུ་རུ་དྷེ་ཝ་ཌཱ་ཀི་ཡེ༔ ཨེ་མ་ཧོཿ ཆོས་དབྱིངས་སྤྲོས་དང་བྲལ་བའི་གཞལ་ཡས་ནས༔ ཀུན་ཏུ་བཟང་པོ་ཡབ་ཡུམ་ལ་གསོལ་བ་འདེབས༔ དངོས་གྲུབ་རྣམ་གཉིས་ཐོབ་པར་བྱིན་གྱིས་རློབས༔ ལྔ་ལྡན་རང་བྱུང་ལྷུན་གྲུབ་གཞལ་ཡས་ནས༔ དྲུག་པ་རྡོར་འཆང་སྟོན་པ་རྡོ་རྗེ་སེམས༔ གསོལ་བ་འདེབས་སོ་བདག་རྒྱུད་སྨིན་གྲོལ་ནས༔ དངོས་གྲུབ༴ མི་མཇེད་འཇིག་རྟེན་དག་པའི་གཞལ་ཡས་ནས༔ དགའ་རབ་ཤྲཱི་སེང་པད་འབྱུང་བི་མ་ལར༔ གསོལ་བ༴ དངོས་གྲུབ༴ གསང་སྔགས་ཟབ་མོའི་བཀའ་ཡི་བསྡུ་བ་མཛད༔ དབྱིངས་ཡུམ་ཡེ་ཤེས་མཁའ་འགྲོ་མཚོ་རྒྱལ་ལ༔ གསོལ་བ༴ དངོས་གྲུབ༴ གུ་རུ་པདྨའི་ཐུགས་སྲས་རྗེས་བཟུང་བ༔ གྲུབ་པའི་རྣལ་འབྱོར་དབང་ཕྱུག་རྗེ་འབངས་ཚོགས༔ གསོལ་བ༴ དངོས་གྲུབ༴ རིགས་ཀུན་ཡོངས་འདུས་འཁོར་ལོའི་མགོན་པོ་མཆོག༔ པདྨ་འགྲོ་འདུལ་གསང་སྔགས་གླིང་པ་ལ༔ གསོལ་བ༴ དངོས་གྲུབ༴ དཀྱིལ་འཁོར་ཀུན་གཙོ་རྡོ་རྗེ་ཕག་མོ་དང༔ རིགས་ཀྱི་ཌཱ་ཀི་དཔའ་ ༢༧༨༽བོ་དཔའ་མོའི་ཚོགས༔ གསོལ་བ༴ དངོས་གྲུབ༴ གནས་ཡུལ་མ་མོ་སྤྲུལ་དང་ཡང་སྤྲུལ་དང༔ འཇིག་འདས་སྲུང་མ་དམ་ཅན་རྒྱ་མཚོའི་ཚོགས༔ གསོལ་བ་འདེབས་སོ་ཕྱི་ནང་རྐྱེན་ངན་སོལ༔ དངོས་གྲུབ་རྣམ་གཉིས་ཐོབ་པར་བྱིན་གྱིས་རློབས༔ བསྐྱེད་རིམ་སྣང་རྟོག་སྣོད་བཅུད་ལྷ་སྐུར་དག༔ རྩ་རླུང་ཐིག་ལེ་གནས་དག་བཅུད་དུ་སྨིན༔ སྲིད་ཞི་དག་མཉམ་རང་བྱུང་ཆོས་སྐུར་རྫོགས༔ བློ་འདས་གཞོན་ནུ་བུམ་སྐུའི་ས་ལ་སྐྱོལ༔ 

དེ་ལྟར་མོས་གུས་གདུང་ཤུགས་དྲག་པོ་ཡིས༔ འདིར་བརྩོན་དགོངས་རྒྱུད་བྱིན་རླབས་མྱུར་ཐོབ་ངེས༔ ཐེ་ཚོམ་མེད་དོ་སྐལ་ལྡན་ཉམས་སུ་ལོངས༔ སྐལ་མེད་ལོག་ལྟ་ཅན་ལ་ཁ་ཐམ་རྒྱ༔ ས་མ་ཡ༔ ༔ ཅེས་པ་འདི་ཡང་ཡིད་བཞིན་ནོར་བུའི་བཞེད་སྐོང་དུ་འཁོར་འབངས་ཐ་ཤལ་བ་སུ་ཁ་བཛྲ་གྱིས་བྲིས་པའོ།། དགེའོ།།