༣༤༥༽གསང་མཛོད་ལས༔ གཏོར་འབུལ་དངོས་གྲུབ་བུམ་བཟང་བཞུགས༔ ན་མོ་པདྨ་ཀཱ་ར་ཡེ༔ ཡིད་འོང་རིན་ཆེན་སྣོད་ནང་དུ༔ དཀར་གསུམ་ལ་སོགས་ཟས་སྣ་བཤམས༔ སྭ་བྷ་ཝ་ཡིས་སྟོང་པར་སྦྱངས༔ ཨ་ཀཱ་རོ་ཡིས་བྱིན་གྱིས་བརླབས༔ ནམ་མཁའ་མཛོད་སྔགས་ལན་གསུམ་མཐར༔ ཨོཾ་ཨཱཿཧཱུྃ༔ རིན་ཆེན་གཏོར་སྣོད་ཡངས་པའི་ནང༔ འདོད་ཡོན་ལོངས་སྤྱོད་བསམ་མི་ཁྱབ༔ ཀུན་བཟང་མཆོད་པའི་སྤྲིན་ཆེན་པོ༔ ཟག་མེད་བདེ་ཆེན་བསྐྱེད་པའི་རྫས༔ བརྒྱུད་གསུམ་རིག་འཛིན་བླ་མ་དང༔ ཇི་ལྟ་མཁྱེན་ཅིང་ཇི་སྙེད་གཟིགས༔ མཁྱེན་རབ་དབང་ཕྱུག་འཇམ་དཔལ་ལ༔ བདེ་སྟོང་ཡེ་ཤེས་བདུད་རྩིའི་མཉེས་མཆོད་འབུལ༔ བདག་ཅག་སྒྲུབ་པའི་རིག་འཛིན་གྱི༔ ཚོགས་གཉིས་ཡོངས་སུ་རྫོགས་པ་དང༔ སྒྲིབ་གཉིས་དྲི་མ་ཀུན་བྲལ་ནས༔ མཁྱེན་གཉིས་ཤེས་རབ་འབར་བ་དང༔ ཤིན་ཏུ་གསལ་བའི་བློ་གྲོས་ཀྱིས༔ འཆད་རྩོད་རྩོམ་ལ་དབང་འབྱོར་ཞིང༔ འགྲོ་དོན་རྒྱ་ཆེན་འབྱུང་བར་ཤོག༔ ཁྱེད་ཐུགས་མཁྱེན་རབ་འོད་ཟེར་གྱིས༔ བདག་བློའི་རྨོངས་པ་ཀུན་སངས་ཏེ༔ ཐོས་བསམ་སྒོམ་གསུམ་མཐར་ཕྱིན་ཞིང༔ ཡེ་ཤེས་སྣང་བ་ ༣༤༦༽མངོན་གྱུར་ནས༔ གཞོན་ནུ་བུམ་སྐུའི་དགོངས་ཀློང་དུ༔ ཚེ་འདིར་གཏན་སྲིད་ཟིན་པར་ཤོག༔ ཨོཾ་གུ་རུ་མཉྫུ་ཤྲཱི་མཱུྃ་ཧྲཱིཿཔྲཛྙཱ་ཝརྡྷ་ན་བ་ལིཾ་ཏ་ཁཱ་ཧིཿ ལན་བདུན་ནམ་ནི་ཉེར་གཅིག་གིས༔ ཕུལ་མཐར་གཏོར་མགྲོན་ལྷ་ཉིད་ནི༔ འོད་ཞུ་རང་ལ་ཐིམ་བསམ་ཞིང༔ པྲ་ཏི་གྷྲི་ཧ་ཎ་ཨི་མཾ༔ ཞེས་བརྗོད་དམིགས་མེད་རིག་ངོ་སྐྱོང༔ དེ་ཡིས་དོན་གྱི་ལྷ་ཞལ་མཐོང༔ རིག་སྟོང་ཆོས་སྐུའི་ས་ཐོབ་ངེས༔ ས་མ་ཡ༔ རྒྱ་རྒྱ་རྒྱ༔ ཅེས་པའང་རིན་པོ་ཆེའི་བཞེད་པ་སྐོང་ཕྱིར་གསང་ཕུག་ཨོ་རྒྱན་རྫོང་ནས་སུ་ཁ་བཛྲ་གྱིས་ཉམས་རིས་སུ་བྲིས་པའོ།། མངྒ་ལམ།།