༤༩༧༽

ཚེ་སྒྲུབ་བསྡུས་པ་ནི༔ ཧྲཱིཿ རང་སྣང་ཤེས་རིག་མ་འགགས་གསལ་བའི་སྐུ༔ འཆི་མེད་པདྨ་ཟུང་འཇུག་ཡབ་ཡུམ་དང་སྦྱོར༔ སྤྲུལ་པའི་ཕོ་ཉ་ཚེ་ལྷ་རིགས་ལྔ་དང༔ མགྱོགས་མ་བཞི་སོགས་ཚེ་དབང་རིག་འཛིན་ཚོགས༔ གསོལ་བ་འདེབས་སོ་ཚེ་ཡི་བར་ཆད་སོལ༔ འཆི་མེད་ཚེ་དབང་མཆོག་གི་དངོས་གྲུབ་སྩོལ༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཨཱ་ཡུརྫྙཱ་ན་ཧཱུྃ་བྷྲཱུྃ་ནྲྀ་ཛཿསརྦ་སིདྡྷི་ཕ་ལ་ཧཱུྃ༔ ཞེས་པ་རླུང་སེམས་གཅིག་དྲིལ་གྱིས༔ རྒྱུན་དུ་འདི་ལ་བརྩོན་གྱུར་ན༔ སྐྱེ་འཆི་མེད་པའི་ཚེ་ཐོབ་ངེས༔ ས་མ་ཡ༔ རྒྱ་རྒྱ་རྒྱ༔ ༔ ཞེས་དགོས་གལ་དང་བསྟུན་ཏེ་སུ་ཁ་བཛྲས་མཁའ་འགྲོའི་གསང་མཛོད་ལས་བསྒྱུར་བའོ༔ དགེའོ།། ༤༩༨༽