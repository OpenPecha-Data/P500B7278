༧༽ ཆོས་ཉིད་མཁའ་འགྲོའི་གསང་མཛོད་ལས༔ ཀ་ལ་པིངྐའི་སྒྲ་ཚིག་མཁའ་འགྲོའི་ཞལ་ཆེམས་ཡང་བྱང་གབ་ཐིག་སྙིང་པོ་བཞུགས་སོ༔ ༨༽ ས་མ་ཡ༔ དུས་རེ་ཞིག་གི་ཚེ་རང་མཁའ་འགྲོའི་ཚོགས་གྲལ་རེད་སྙམ་པ་ཞིག་ཏུ་གནས་སྐབས་ཀ་ལ་པིངྐའི་སྒྲ་ཚིག་འདི་གདམས་སོ༔ ཨ་ཨ་ཨཱཿཕེཾ༔ ཧེ་ས་ཡ་ན་ས་མ་ཡ༔ ཧེ་ས་ཡ་ན་ཙིཏྟར་འཆང༔ ཧེ་ས་ཡ་ན་གུ་ཧྱ་རྒྱ༔ ང་འོག་མིན་གནས་ཀྱི་མཁའ་འགྲོ་མ༔ འཁོར་འདས་གཉིས་ལ་དབང་ཡང་སྒྱུར༔ གདོད་མའི་སངས་རྒྱས་ང་ལ་རག༔ སྲིད་གསུམ་དབང་བའི་དཔའ་མོ་ཆེ༔ ལེགས་ཉེས་ཐམས་ཅད་ང་ལ་རག༔ ང་ནི་ཀུན་ཏུ་བཟང་མོའི་འཕྲུལ༔ འཁོར་འདས་གསལ་བའི་མེ་ལོང་ཡོད༔ ཁྱོད་དང་ང་གཉིས་སྔོན་རོལ་ནས༔ སྐྱེ་བ་དུ་མར་དབྱེར་ ༩༽ མེད་འགྲོགས༔ ལེགས་ཉེས་ཐམས་ཅད་ང་ཡིས་བསྟན༔ དུས་དང་དུས་སུ་བརྡ་ཚིག་ངོམས༔ རང་སྐལ་ཆོས་ཀྱི་ཐེམ་བྱང་འདི༔ དགོངས་པའི་ཀློང་དུ་རྒྱ་ཡིས་ཐོབ༔ (Dakini secret letter here) སྐལ་ལྡན་དོན་དུ་ཡི་གེར་བཀོད༔ ཧེ་ས་ཡ་ན་ཡ་སྙིང་ལ་སྦོས༔ རང་སྐལ་ཆོས་ཀྱི་གཏེར་ཁ་ནི༔ མི་འགྱངས་མྱུར་དུ་འབྱིན་པ་གནད༔ གཡུ་ཡི་རྫ་ལ་གཏེར་ཁ་ལྔ༔ གསང་གྲོགས་ས་མ་ར་ཡི་མིང༔ འཕྲད་ནས་རྟེན་འབྲེལ་མ་འཛོལ་ན༔ བསྟན་འགྲོའི་བདེ་སྐྱིད་དཔལ་དུ་འབར༔ མཐའ་དམག་ལྔ་བཅུའི་བར་དུ་བཟློག༔ སྦས་གནས་རྡོ་རྗེ་པདྨ་རྫོང༔ མཁའ་འགྲོ་དགོངས་པའི་གཏེར་ཁ་ཡོད༔ ༡༠༽ སྦྲུལ་གྱི་ལོ་ལ་འབྱིན་པར་ངེས༔ གསང་གྲོགས་དྷརྨ་ཝཱཀྐའི་མིང༔ ཆོས་བདག་པྲཛྙ་བུདྡྷ་དང༔ ཀིརྟི་ས་མནྟ་ཡིས་བརྒྱན༔ མཁའ་འགྲོའི་འདུ་གནས་པདྨ་རྫོང༔ སྦས་གནས་དེ་ལ་མཚོ་གཏེར་གཅིག༔ ནོར་འཛིན་ལྷ་མོའི་སྒྲུབ་སྐོར་ཡོད༔ གསང་གྲོགས་དྷརྨའི་མིང་དང་འཕྲད༔ ཆོས་འཛིན་ (Dakini secret letter here) མིང་མཐའ་འཛིན༔ ཨ་ཤྭའི་སྨོན་འགྲུབ་མཆོད་རྟེན་ལ༔ མཁའ་འགྲོ་འབུམ་གྱི་ཡང་རྫོང་ཡོད༔ གསང་ཁྲིད་སྐོར་རྣམས་གཏེར་དུ་བཅོལ༔ འབྲུག་གི་ལོ་ལ་རང་རྡོལ་འབྱུང༔ ཆོས་འཛིན་ཨོ་ཌཱིའི་མིང་མཐའ་བརྒྱན༔ གངས་གཉིས་པའི་ནུབ་སྒོ་དབང་གི་གནས༔

མཁའ་འགྲོ་གསང་བའི་སྒྲུབ་པ་ཡོད༔ གསང་གྲོགས་མཉྫུའི་མིང་དང་འཕྲད༔ ཆོས་འཛིན་ (Dakini secret letter here) མིང་གིས་བརྒྱན༔ དེ་སོགས་ས་གཏེར་ལྔ་པོ་ལ༔ དབང་དང་བསྐྱེད་རྫོགས་ཆ་ཚང་ཡོད༔ གབ་འཁྲུགས་མན་ངག་ལག་ལེན་ཚང༔ ཐབས་དང་ཤེས་རབ་མ་འཛོལ་བར༔ མཁའ་འགྲོའི་བཀའ་བཞིན་ཁྱོད་བསྒྲུབ་ན༔ འགྲོ་དོན་གདུལ་བྱ་རབ་ལ་དབང༔ སྨོན་ལོག་དམ་སྲིས་རྐྱེན་བསྐུལ་ནས༔ ཐབས་དང་ལྡན་པར་དཀའ་བ་ན༔ མཁའ་འགྲོའི་བཀའ་བཞིན་ཁྱོད་བསྒྲུབ་ན༔ འགྲོ་དོན་གདུལ་བྱ་རང་ལ་དབང༔ སྨོན་ལོག་དམ་སྲིས་རྐྱེན་བསྐུལ་ནས༔ ཐབས་དང་ལྡན་པར་དཀའ་བ་ན༔

ཌཱ་ཀིས་བཀའ་ཆད་ཁྱོད་ལ་འབེབས༔ ཆོས་སྐྱོང་ ༡༡༽ སྲུང་མས་འཁུ་ལྡོག་མང༔ མི་འདོད་སྣ་ཚོགས་རླུང་ལྟར་འཚུབས༔ བདུད་སྤྲུལ་སྨོན་ལམ་ལེག་པ་བདུན་དུ་ཡོད༔ རིག་པས་དཔྱོད་ལ་ཐབས་ཀྱིས་སྤང་བར་བྱ༔ དེ་དག་རབ་ཀྱི་ལས་འབྲེལ་མ་ལྡན་ན༔ དགོངས་པའི་ཀློང་ནས་རྩལ་སྣང་བརྡ་རིས་བཏབ༔ གབ་ཐིག་གསང་མཛོད་སྙན་བརྒྱུད་ཕྲན་བུ་རེ༔ གསང་གྲོགས་ཆོས་བདག་རྣམས་ལ་རག་ལས་པས༔ ཐབས་དང་ལྡན་ན་བསྐྱེད་རྫཽགས་ཟབ་མོའི་ཆོས༔ མཁའ་འགྲོའི་ཐུགས་བཅུད་སྣ་ཚོགས་གབ་པ་གསལ༔ བདུད་སྤྲུལ་པྲཛྙཱའི་མིང་དང་དྷརྨའི་མིང༔ ཤྲཱིའི་མིང་དང་རཱ་ཛ་གུ་ཧྱའི་མིང༔ སྨོན་ལོག་ཏཱ་རེ་རཏྣ་པཱ་ཤཾ་མིང༔ རང་དང་མཉམ་དུ་མི་རིང་རང་གནས་ཡོད༔ ཡ་ག་སྒྲོ་སྐུར་མི་འདོད་སྣ་འདྲེན་བྱེད༔ བླ་སློབ་དམ་ཚིག་གསེར་ཐག་གཡའ་ཡིས་གོས༔ མཁའ་འགྲོ་འཁྲུགས་པས་ཟུག་ངུའི་ནད་ཀྱིས་ཐེབས༔ བགྲོད་བྱེད་མཁའ་འགྲོ་ཉམས་པའི་གྲིབ་ཀྱིས་གབ༔ བརྒྱུད་འཛིན་ཡུལ་དུ་མི་གནས་གཞན་དུ་བགྲོད༔ དེ་རྣམས་རིག་པས་དཔྱོད་ལ་ཐད་ཀ་རུ༔ བརྟུལ་ཞུགས་སྤྱོད་པས་གང་བྱུང་ལམ་དུ་ལོངས༔ སྲ་མཁྲེགས་རྡོ་རྗེའི་གོ་ཆའི་དཔའ་གདིང་བསྐྱེད༔ གསེར་དང་ར་གན་མ་ནོར་རྟོག་དཔྱོད་གྱིས༔ མཁའ་འགྲོའི་ཕོ་ ༡༢༽ ཉ་རྟེན་འབྲེལ་ཁོ་ནར་ཐུག༔ ལེ་ལོའི་དབང་གིས་ཟབ་ཆོས་ཁྱད་མ་གསོད༔ གཏེར་གྱི་སྲུང་མར་བརྔན་མཆོད་བསྟོད་བསྐུལ་འབུངས༔ གྲོགས་དང་ཆོས་འཛིན་ཟོག་པོ་མ་ནོར་བ༔ ཆོས་དང་ཟོབ་རྫུན་ཚ་གཏེར་ལོག་རིག་པས་དཔྱོད༔ ཟོག་པོ་ཁག་དཀར་སྙིང་ནག་སྤྲེལ་གཏམ་ཆེ༔ བཟང་པོར་བརྫུས་ནས་བསླུ་བར་ཐེ་ཚོམ་མེད༔ ཁྱོད་ནི་ཟབ་ཆོས་དབང་ཡང་གཞན་དབང་ཤོར༔ མཁའ་འགྲོའི་བཀའ་བཞིན་མ་བསྒྲུབས་ངལ་བའི་རྒྱུ༔ བརྡ་འཆོལ་འགྲོ་དོན་འབྱུང་དཀའ་ཚེ་གེགས་ཆེ༔ སེལ་བྱེད་གསང་གྲོགས་དྷརྨཱ་མ་ཏིའི་མིང༔ ལྷ་ཡི་སྤྱན་འདྲ་སྨེ་བས་མགུལ་ན་བརྒྱན༔ དེ་ཡིས་རེ་ཞིག་གེགས་སེལ་ཚེ་ཚད་ནི༔ ངེས་མེད་མཁའ་འགྲོ་རང་ལ་རག་ལས་ཡོད༔ རྟེན་དང་འབྲེལ་འབྱུང་གནད་དང་ལྡན་གྱུར་ན༔

ཚེ་ལོ་དྲུག་ཅུ་བར་དུ་སྐྱོབ་པར་ངེས༔ ས་མ་ཡ༔ གཡུ་ཡི་རྫ་ལ་གཏེར་ཁ་ལྔ༔ གུ་རུའི་སྐུ་ཚབ་མཐོ་གང་བ༔ འཛམ་བུའི་ཆུ་གསེར་གྲུབ་པ་ཡོད༔ སྐུ་རྒྱབ་ཤོག་སེར་ཚོན་གང་ཙམ༔ སྐུ་རྒྱུད་ཤེལ་གྱི་སྒྲུབ་ཐབས་ཡོད༔ མཚོ་རྒྱལ་དབུ་ལྗོན་ལན་ཚར་གསུམ༔ བམ་རོའི་ཐུགས་དམ་གླེགས་བམ་ཡོད༔ བྲམ་ཟེའི་སྐུ་ཤ་དུམ་བུ་ཡོད༔ ༡༣༽ གསང་གྲོགས་དཔའ་བོ་སྟག་གིས་བརྒྱན༔ གསང་མགུལ་སྨེ་བས་རབ་ཏུ་མཛེས༔ དེ་དང་འཕྲད་ནས་རིམ་གྱིས་སྤེལ༔ ཆོས་བདག་དྷརྨ་ཀཱིརྟི་སོགས༔ སྨིན་གྲོལ་ལ་འགོད་དོན་གཉིས་འགྲུབ༔ སྦས་གནས་རྡོ་རྗེ་པདྨ་རྫོང༔ མཁའ་འགྲོའི་ཐུགས་སྒྲུབ་ཆོས་སྐོར་ནི༔ གཡུ་ཡི་སྒྲོམ་བུར་རུ་ཏྲ་ཡི༔ སྙིང་ཤུན་ཤོག་སེར་བརྡ་རྒོད་ཡོད༔ མཚོ་རྒྱལ་སྐུ་ཚབ་མཐོ་གང་དང༔ གཡུ་སྒྲའི་ཚེ་རིལ་འཇའ་ཟུག་ཡོད༔ གསང་གྲོགས་དྷརྨ་བཛྲ་དང༔ ཆོས་འཛིན་པྲཛྙཱ་རསྨི་སོགས༔ དུས་ལ་བབས་ཚེ་གཏད་རྒྱ་ཁྲོལ༔ པདྨ་རྫོང་གི་གཏེར་ཁ་ནི༔ རྡོ་སྒྲོམ་ཆུ་འཛིན་ནག་པོའི་གཟུགས༔ ནོར་འཛིན་ལྷ་མོའི་སྒྲུབ་སྐོར་ནི༔ ལས་ཚོགས་ཆ་ཚང་ཟིན་བྲིས་ཡོད༔ པདྨ་དབང་གི་སྒྲུབ་ཐབས་དང༔ འཁོར་འདས་དབང་སྡུད་གདམས་སྐོར་རྣམས༔ རྟ་ཡི་ལོ་ལ་དུས་ནི་སྦྲུལ༔ གསང་གྲོགས་མཆོག་དེ་བི་མ་དང༔ དྷརྨ་དུས་སུ་འཕྲད་ནས་འབྱིན༔ ཆོས་འཛིན་བྷ་དྲ་དྷརྨ་དང༔ ཀཱིརྟི་ཀཱ་རའི་དཔལ་དུ་འཕྲད༔ སྨོན་གྲུབ་མཆོད་སྡོ་མཁའ་འགྲོའི་གནས༔ གསང་གཏེར་མཁའ་འགྲོའི་བླ་རྡོ་དང༔ ལྷ་འདྲེ་སྟེང་གི་སྲོག་ཤིང་དང། ཚེ་རིང་མཆེད་ལྔའི་རྟེན་ཕུར་ཡོད༔ པདྨ་དབང་གིས་སྦས་རྫོང་དུ༔ མཁའ་འགྲོ་གསང་ ༡༤༽ བའི་སྒྲུབ་སྐོར་ནི༔ རྡོ་རྗེའི་རྒྱ་དང་པདྨའི་རྒྱ༔ ཁམས་གསུམ་དབང་སྡུད་ལས་ཚོགས་ཡོད༔ གསང་གྲོགས་བི་མ་རསྨིའི་མིང༔ བི་མ་གཡུ་སྒྲ་ནམ་སྙིང་སྤྲུལ༔ སྦྲུལ་ལོ་ཤེས་བྱའི་བློ་གྲོས་རྒྱས༔ གཏེར་ལ་དབང་ཞིང་སྤྱོད་པ་ཞིབ༔ མི་རིང་རང་གནས་ལྷོ་ནས་འབྱུང༔ དེར་འཕྲད་ཆོས་འདིའི་གཏད་རྒྱ་ཁྲོལ༔ ཆོས་འཛིན་པུཎྱེ་ཤཱི་ལ་དངཿ ཨཀྵ་རཏྣ་བྷ་དྲའི་མིང༔

བཛྲ་སུ་ཁ་སཱ་ར་ཛཿ ཤྲཱི་བི་མ་ལ་སོགས་འཕྲད༔ ལྕགས་རི་འོད་འབར་གསང་བའི་གཏེར༔ ལུག་ལོར་དུས་ནི་ལྟོ་འགྲོས་འཛིན༔ ཤེལ་སྒྲོམ་འཕགས་མའི་སྒྲུབ་སྐོར་དང༔ དབང་ཆེན་དམར་པོ་ལྷ་གསུམ་ཡོད༔ གསང་གྲོགས་ས་མཱནྟ་དང་ནི༔ མཉྫུའི་མིང་འཕྲད་འབྱིན་པར་ངེས༔ ཆོས་འཛིན་དྷརྨ་ཨོ་ཌི་སོགས༔ རིམ་གྱིས་འབྱུང་ནས་བསྟན་འགྲོར་སྨིན༔ འགྲོ་དོན་ཤར་དང་ལྷོ་ན་ཡོད༔ བརྡ་བྱང་ཇི་བཞིན་མ་ནོར་བར༔ དུས་དང་རྟེན་འབྲེལ་གནད་ལ་གཟབ༔ མཁའ་འགྲོས་མངགས་པའི་ཕོ་ཉ་ལ༔ ལོག་ལྟ་སྐུར་འདེབས་སྣ་ཚོགས་བྱེད༔ མི་འདོད་བཞིན་དུ་བསྟན་འགྲོར་སྨིན༔ ཆོས་བདག་མཆོག་གི་ ༡༥༽བུ་ལྔ་དང༔ བྲག་རི་འཛིན་པ་བཅུ་གསུམ་ཡོད༔ སེང་གེ་གངས་རྩལ་རྫོགས་པ་བཅུ༔ སྟག་མོ་རང་ས་ཟིན་པ་བདུན༔ མ་བཅོས་བརྟུལ་ཞུགས་སྐྱོང་བ་བརྒྱད༔ གོས་དཀར་ལྕང་ལོའི་སྡེ་ཚན་ལྔ༔ ཁྱོད་དང་མཉམ་པའི་མཁའ་འགྲོ་བདུན༔ འབྲུག་ལོ་པཱ་ཤཾ་མིང་དང་ནི༔ ཏཱ་རེ་མིང་དང་པུཎྱེའི་མིང༔ ཝཱཀྐའི་མིང་དང་པྲཛྙཱའི་མིང༔ ག་གའི་མིང་དང་ཨཱརྻའི་མིང༔ དེ་སོགས་རིམ་བཞིན་འཕྲད་ནས་ཀྱང༔ ཟབ་གཏེར་སྒོ་འཕར་དོན་གཉིས་སྤྱོད༔ མཁའ་སྤྱོད་བགྲོད་པ་ཉེར་ལྔ་དང༔ འཇའ་ལུས་སྐུ་བརྙེས་བཅུ་གསུམ་ཡོད༔ དེ་ལ་སོགས་པའི་ཆོས་བདག་ནི༔ བརྡ་དོན་གསལ་བའི་མེ་ལོང་བཞིན༔ རིག་པས་དཔྱོད་ལ་ཟབ་གཏེར་སྤེལ༔ སྨོན་ལོག་བདུད་སྤྲུལ་ཤྲཱིའི་མིང༔ མཆན་ལ་ཁྲག་གི་སྨེ་བ་ཡོད༔ དེ་དང་འབྲེལ་ན་ཚེ་བསོད་ཉམས༔ དྷརྨའི་མིང་ཅན་གཟུགས་བྱད་ལེགས༔ དེ་དང་འབྲེལ་ན་གདུལ་བྱ་ཉམས༔ (Dakini secret letter here) ཉམས་པ་རྣམས་དང་བསྲེ་མི་རུང༔ བསྲེས་ན་ལྷ་སྲུང་འཁུ་ལྡོག་བྱེད༔ མི་འདོད་སྣ་ཚོགས་རླུང་ལྟར་འཚུབ༔ ནད་ཡམས་མུ་གེའི་བསྐལ་པ་དར༔ ཚེ་ཆོས་བསོད་ནམས་རླུང་རྟ་ཉམས༔ གསེར་དང་ར་གན་ ༡༦༽ མ་ནོར་བར༔ རིག་པས་དཔྱོད་ལ་སྟབས་ཀ་གཟོབ༔ འགྲོ་དོན་རྟེན་འབྲེལ་ཁོ་ནར་རག༔ རྟེན་འབྲེལ་གནད་ལ་གཟབ་གལ་ཆེ༔ མི་ཡི་ངོ་སྲུང་ཆོས་བརྒྱད་ཀྱི༔ བྱ་བ་ཐམས་ཅད་རྒྱབ་ཏུ་བོར༔

མཁའ་འགྲོའི་ཞལ་ལུང་ཇི་བཞིན་དུ༔ དབེན་སར་སྒྲུབ་པ་ཕ་མཐར་སོན༔ བསྐྱེད་རྫོགསཉམས་ལེན་གནད་ལ་གཞོལ༔ མཁའ་འགྲོའི་ཐུགས་བཅུད་ཟབ་པའི་ཆོས༔ རང་ཉམས་ལོངས་ལ་གཅེས་སྤྲས་ཀྱིས༔ སྐལ་མེད་རྣམས་ལ་གསང་བར་སྦོས༔ ལས་ལྡན་བུ་ལ་རིམ་གྱིས་སྤེལ༔ གཏེར་དང་གཏེར་མིན་དབྱེ་བ་ནི༔ ཆང་དང་ཆུ་གཉིས་ནུས་པའི་ཁྱད༔ རིག་པས་དཔྱོད་དང་རིམ་གྱིས་གསལ༔ གཏེར་ནི་ཡིད་བཞིན་ནོར་དང་མཚུངས༔ དགོས་འདོད་ཀུན་འབྱུང་བསམ་པ་འགྲུབ༔ ཚེ་འདིར་རྐྱེན་ཞི་དོན་གཉིས་འགྲུབ༔ ཕྱི་མ་ཨོ་རྒྱན་གནས་སུ་སྐྱེ༔ དཔའ་བོ་མཁའ་འགྲོའི་ཚོགས་གྲལ་འཁོད༔ གཏེར་མིན་སོས་ཀའི་མེ་ཏོག་བཞིན༔ ལེགས་ལེགས་འདྲ་ཡང་ཕུགས་མི་བརྟན༔ གང་འབྲེལ་ཚེ་བསོད་དབང་ཐང་ཉམས༔ ཕྱི་མ་ངན་སོང་གནས་སུ་སྐྱེ༔ གཏེར་འབྱིན་པདྨའི་ཕོ་ཉ་ནི༔ དད་དང་ཚུལ་ཁྲིམས་གཏོང་ཕོད་ཆེ༔ ཐོས་རྒྱ་ཆེ་ཞིང་རང་རྒྱུད་གྲོལ༔ ལྟ་སྒོམ་ལྡན་ཞིང་སྤྱོད་པ་ཞིབ༔ སྙིང་རྗེ་ཆེ་ཞིང་ཉོན་མོངས་ ༡༧༽ ཆུང༔ འཁོར་བར་ཞེན་ལོག་ཆོས་བརྒྱད་སྤངས༔ ཞི་ཞིང་བག་ཡོད་ཆོས་ཉིད་རྟོགས༔ སྲིན་པོས་མཐོང་ཡང་སྡིག་སེམས་ཞི༔ ཐབས་མཁས་བསྟན་འགྲོའི་དོན་སྨིན་མཛད༔ འདི་ནི་འབྲེལ་ཚད་དོན་ལྡན་ནས༔ པདྨའི་ཕོ་ཉ་ཡིད་བཞིན་ནོར༔ དེ་ལ་རྩེ་གཅིག་གསོལ་བ་ཐོབས༔ གང་འབྲེལ་པདྨ་འོད་དུ་འདྲེན༔ ས་མ་ཡ༔ གཏེར་མིན་ཟོག་པོ་བླ་གཟུགས་ནི༔ ཐོས་ཆུང་ཤེས་རབ་དམན་པ་དང༔ ཉོན་མོངས་རགས་ཤིང་སྙིང་རྗེ་ཆུང༔ ཉམས་རྟོགས་མི་ལྡན་ཁ་པོ་མཐོ༔ རྒྱུ་འབྲས་ཁྱད་བསད་སྤྱོད་པ་འཆོལ༔ ཤ་ཆང་བུད་མེད་ཉམས་སུ་བླང༔ མདོ་སྔགས་ཆོས་ལ་སྐུར་པ་འདེབས༔ ཆ་ལུགས་མི་འདྲ་དུ་མ་སྟོན༔ དཀོར་ལ་རྒྱུག་ཅིང་རློམ་པ་ཆེ༔ ཆོས་ལ་ཁ་གཡར་མི་དགེ་བསག༔ ས་གནས་སློང་དང་ཆོས་གཏེར་འབྱིན༔ ཡུལ་དེར་མི་འདོད་སྣ་ཚོགས་འབྱུང༔ ལས་ངན་སེམས་ཅན་དེ་ལ་བསྐྱབ༔ གང་འབྲེལ་ཐར་པའི་དཔྱངས་ཐག་ཆད༔ པདྨ་ང་ཡི་བསྟན་པ་ནི༔ ང་མིན་ང་འདྲས་བཤིག་པར་བྱེད༔ གཏེར་རྫུན་ལོག་པས་ཡུལ་ཁམས་གང༔ མི་རྣམས་རྩ་ཁམས་གྲུལ་བུམ་ཞུགས༔

འཇིག་རྟེན་མཁའ་འགྲོས་ལུང་ཡང་བསྟན༔ གསང་སྔགས་ཁྲོམ་བསྒྲག་ནོར་ལ་བཙོང༔ ༡༨༽རྩ་རླུང་གསང་ཁྲིད་ཁྱིམ་པར་འཆད༔ དེ་ཚེ་མི་འདོད་རླུང་ལྟར་འཚུབ༔ དབྱར་དགུན་གོ་ལྡོག་དྲོད་མི་སྙོམས༔ སད་སེར་ནད་ཡམས་སྣ་ཚོགས་དར༔ དམག་འཁྲུག་མཚོན་གྱི་བསྐལ་པ་འབྱུང༔ དེ་ཚེ་པད་འབྱུང་གསོལ་བ་ཐོབ༔ རི་རྒྱལ་རྩེ་ལ་སིདྡྷི་དངཿ རིགས་གསུམ་འདྲ་སྐུ་རྡོ་ལ་བྲིས༔ ས་དཔལ་གང་ཡོད་གཏེར་བུམ་སྦོས༔ བརྡ་དོན་གསལ་བའི་མེ་ལོང་བཞིན༔ རིག་པས་དཔྱོད་ལ་སྟབས་ཀ་གཟོབ༔ རང་གཏེར་གདམས་པ་ཟབ་མོ་ནི༔ ཨེ་ཝཾ་ལྟག་སྤྲོད་ཇི་བཞིན་དུ༔ རྟེན་འབྲེལ་འབྲིང་གི་ཆོས་སྐལ་དབང༔ མཁའ་འགྲོའི་བཀའ་བཞིན་ཁྱོད་ཀྱིས་སྒྲུབས༔ ངེས་མེད་རི་ལ་གཏེར་སྒྲུབ་གྱིས༔ སྒྲུབ་པའི་གནས་དང་རྫས་ཡོ་བྱད༔ མཚན་མ་རྟགས་སོགས་གསང་རྒྱས་ཐོབ༔ མཆོག་ཐུན་དངོས་གྲུབ་ཐོབ་པར་འགྱུར༔ ཐེ་ཚོམ་མེད་དེ་ས་མ་ཡ༔ ཆོས་བརྒྱད་ཧ་ལའི་ཀུ་མུ་ཏ༔ དུག་སྦྲུལ་ནག་པོའི་ལྕེ་གཉིས་བདར༔ (Dakini secret letter here) མུ་དྲས་བར་ཆད་བརྩམ༔ ཁྱོད་ཡུལ་འདིར་མི་གནས་གཞན་དུ་བགྲོད༔ དེའི་རྐྱེན་གྱིས་དཔའ་བོ་ (Dakini secret letter here) ཉམས༔ ཁྱོད་སྔོན་གྱི་འཕྲོ་སད་གཏེར་ལ་དབང༔ ཐབས་མི་མཁས་འཇིག་རྟེན་འཁོར་བར་གཡེང༔ ཆོས་འཛིན་གྱི་སྐྱེས་བུ་སུ་འཕྲད་ཀྱང༔ རེ་དོགས་དང་ ༡༩༽ ལེ་ལོའི་དབང་དུ་སོང༔ ངེད་མཁའ་འགྲོའི་བཀའ་བཞིན་བསྒྲུབ་མ་ནུས༔ དབྱིངས་ཌཱ་ཀིའི་བཀའ་ཆད་ཁྱོད་ལ་འབེབས༔ ཁྱོད་རང་ཚུགས་ཟིན་ན་ངས་མི་བསླུ༔ ཡུལ་རྐྱེན་གྱི་སྐྱོན་སུན་ཆེ་ནའང༔ ཟབ་ཆོས་དང་རྟེན་འབྲེལ་དུས་སུ་ཡང༔ སྟབས་ཀ་གཟབ་པ་སྙིང་གཏམ་ཡིན༔ མུ་ཏྲ་ཡི་ཕྲ་མས་ཐབས་ཤེས་འཛོལ༔ ཕྲིན་ལས་ཀྱི་རྡོ་རྗེའི་རྫོང་མཁར་བརྟེན༔ མ་ཁམས་གསུམ་དབང་སྡུད་ལས་ལ་སྦྱོར༔ དཔལ་དྲེགས་པ་རྣམ་གསུམ་ཕྲིན་ལས་བསྐུལ༔ དུས་དུས་སུ་ལུང་བསྟན་སྙིང་གཏམ་ཡིན༔ ཆོས་ཟབ་པའི་སྙིང་པོ་དུས་སུ་སྤེལ༔ དུས་མ་བབ་ཡོངས་ལ་སྤེལ་མི་རུང༔ རང་ཟབ་བཅུད་ཉམས་ལེན་མི་བྱེད་ན༔

གྲུབ་བརྙེས་ཀྱི་དགའ་སྟོན་ཅི་ལ་རོལ༔ ཟབ་གཏེར་གྱི་ཁྲོལ་བསྡམ་སྙིང་གཏམ་ཡིན༔ ཁྱེད་དམ་གྲིབ་རྐྱེན་གྱིས་མ་ངེས་དུས༔ ངེད་ཌཱ་ཀིས་བསུས་ཏེ་དྷུ་མ་ཐལ༔ མཁའ་འགྲོ་ཡི་གནས་སུ་འུ་ཅག་མཇལ༔ དུས་རེ་ཞིག་བརྡ་ཐིམ་གུ་ཧྱ་རྒྱ༔ ཧེ་ས་ཡ་ན་སྙིང་ལ་སྦོས༔ ཧེ་ས་ཡ་ན་ས་མ་ཡ༔ ཧེ་ས་ཡ་ན་མནྟྲ་རྒྱ༔ ཞེས་ཟེར་འོད་ཐིག་དམར་པོ་ཞིག་ཏུ་གྱུར་ཏེ་མི་སྣང་བར་ཡལ་སོང༔ ཡང་མཁའ་འགྲོ་དམར་མོ་སྒྲ་སྒྲོག་ཡིན་ཟེར་བ་མདུན་གྲལ་ནས་བདག་གི་ ༢༠༽སར་བྱོན་ནས་སྐུའི་གར་བསྒྱུར་ཏེ་འདི་སྐད་གསུངས༔ ཧེ་ཧེ༔ གནས་འདི་ནི་འོག་མིན་དྷུ་མ་ཐལ༔ མ་མཁའ་འགྲོས་བྱིན་གྱིས་བརླབས་པའི་གནས༔ ཁྱོད་མ་བརྗེད་ཙིཏྟའི་གའུར་སྦོས༔ བསྟན་འགྲོ་བའི་དོན་དུ་ཡི་གེར་འཁོད༔ གང་འབྲེལ་ཚད་གནས་འདིར་འཁོད་པར་ངེས༔ ཤར་ཕྱོགས་ནས་ཆོས་བདག་རྡོ་རྗེའི་མིང༔ བར་ཆད་ཀྱི་དམ་སྲྀ་སྡང་བཅས་འོང༔ དཔལ་རྟ་མགྲིན་བརྟུལ་ཞུགས་དེ་ལ་གཏོད༔ རྔ་ཡུལ་ལ་ངག་དབང་རྒྱ་མཚོ་ཞེས༔ ཁོང་སྦས་པའི་རྣལ་འབྱོར་ཧེ་རུ་ཀ༔ དེར་འཕྲད་ན་རྫོགས་ཆེན་ཆོས་སྒོ་འབྱེད༔ འོན་ཀྱང་ཁྱོད་ཀྱི་ཉམས་རྟོགས་དང༔ གདུལ་བྱ་ལོངས་སྤྱོད་ཚེ་དཔལ་རྣམས༔ ཐབས་གྲོགས་དག་ལ་རག་ལས་པས༔ རྟེན་འབྲེལ་གཙོ་ཆེ་སྟབས་ཀ་གཟོབ༔ སྙན་གྲགས་ས་གསུམ་ཁྱབ་ནས་ཀྱང༔ བུ་སློབ་སྟོང་ཕྲག་ཐར་ལམ་འགོད༔ དོན་གཉིས་འགྲུབ་ཅིང་ཚེ་ཚད་ནི༔ དྲུག་ཅུ་ལྔ་བར་བསྲིངས་ངེས་ཤིང༔ དམ་ཚིག་ཉམས་པའི་གྲིབ་ཀྱིས་ནི༔ འཕྲལ་འཕྲལ་ཚེ་ལ་བར་ཆད་མང༔ ཨོ་རྒྱན་ཆེན་པོའི་གསུང་ཇི་བཞིན༔ དགྲ་དམ་གྲིབ་མིན་པས་གོས་མ་མྱོང༔ གསུངས་ཇི་བཞིན་དམ་གྲིབ་རྐྱེན་ལ་འཛེམས༔ ཁྱོད་རང་བློ་གཞན་ལ་མ་གཏོད་པར༔ རང་ཐག་ ༢༡༽ རང་གིས་གཅོད་པ་གཅེས༔ ལྷོ་དམ་སྲིའི་སྤྲུལ་པའི་མི་མོ་ཡིས༔ རྫས་ཧ་ལའི་སྦྱོར་བ་ཁྱོད་ལ་བརྩམ༔ དེ་རིག་པས་དཔྱོད་ལ་སྟབས་ཀ་གཟོབ༔ (Dakini secret letter here) དེ་ལས་བཤད་པ་མང་དུ་མེད༔ འུ་ཅག་བདེ་སྟོང་དབྱིངས་སུ་མཇལ༔ དུས་དང་དུས་སུ་ལུང་བསྟན་ནས༔

བསྟན་འགྲོའི་དོན་ཆེན་འགྲུབ་པར་ངེས༔ བཀའ་སྲུང་དྲེགས་པ་རྣམ་གསུམ་གྱིས༔ དམ་ཉམས་ལག་ཏུ་མ་ཤོར་བར༔ ཐུབ་པར་སྲུངས་ཤིག་ས་མ་ཡ༔ ལོག་ལྟ་ཅན་གྱི་དབང་པོ་སྣུབས༔ རྟོག་གེ་མཁན་གྱི་སྙིང་ཁྲག་ལོངས༔ སྐལ་ལྡན་བུ་དང་འཕྲད་པར་ཤོག༔ ས་མ་ཡ༔ སྐུ་རྒྱ༔ གསུང་རྒྱ༔ ཐུགས་རྒྱ༔ ཟབ་རྒྱ༔ གསང་རྒྱ༔ གཏད་རྒྱ༔ གཏེར་རྒྱ༔ སྦས་རྒྱ༔ གུ་ཧྱ༔ བརྡ་ཐིམ༔ ཞེས་ཟེར་ནས་ཞལ་འཛུམ་པ་དང་བཅས་ཡང་བྱང་གི་བརྡ་དོན་རྣམས་མ་བརྗེད་པར་ཡིད་ལ་ཟུངས་དང་ངེད་རྣམས་ཀྱིས་གྲོགས་དན་བྱེད་གསུངས་ནས་མཆེད་ལྕམ་ཐམས་ཅད་ཚོགས་ཀྱི་འཁོར་ལོའི་རྒྱན་དུ་རོལ་ནས་རང་གནས་ལ་བཞུགས༔ བདག་འཇིག་རྟེན་གྱི་ཁམས་སུ་སྐྱེལ་མ་མཛད་ནས་ཐམས་ཅད་ཆོས་ཉིད་འོད་གསལ་གྱི་ཀློང་དུ་དབྱིངས་ལ་ཐིམ་མོ༔ ས་མ་ཡ༔ ཞེས་པ་ 