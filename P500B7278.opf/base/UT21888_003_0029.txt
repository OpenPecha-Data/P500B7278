༣༦༡༽ཆོས་ཉིད་མཁའ་འགྲོའི་ཐུགས་ཏིག་ལས༔ ལྷ་མོའི་གསོལ་འདེབས་བྱིན་རླབས་དབྱིག་ཐོབ་བཞུགས་སོ༔ ན་མོ་གུ་རུ་པདྨ་ཀཱ་ར་ཡེ༔ (Dakini secret letter here) དབང་གི་ལྷ་མོ་སྒྲུབ་པ་ཡི༔ སྐལ་ལྡན་སྐྱེས་བུ་ལས་ཅན་རྣམས༔ ཐོག་མར་སྒོ་གསུམ་སྒྲིབ་དག་ཅིང༔ བྱིན་རླབས་དངོས་གྲུབ་ཐོབ་པའི་ཕྱིར༔ དད་མོས་གདུང་ཤུགས་དྲག་པོ་ཡིས༔ བརྒྱུད་པའི་བླ་མར་གསོལ་བ་གདབ༔ ཨེ་མ་ཧོ༔ གདོད་མའི་མགོན་པོ་འོད་མི་འགྱུར་བ་དང༔ སྙིང་རྗེའི་རང་གཟུགས་འཕགས་པ་པད་དཀར་འཆང༔ དབང་གི་བཀའ་བབས་ཀླུ་སྒྲུབ་སྙིང་པོའི་ཞབས༔ གསོལ་བ་འདེབས་སོ་མཆོག་ཐུན་དངོས་གྲུབ་སྩོལ༔ དོན་བརྒྱུད་བྱིན་རླབས་འབྱུང་བར་མཛད་དུ་གསོལ༔ གྲུབ་པ་མཆོག་བརྙེས་རིག་འཛིན་པདྨ་འབྱུང༔ གསང་སྔགས་སྣོད་ལྡན་ཡེ་ཤེས་མཚོ་རྒྱལ་དང༔ ཀ་ལ་སིདྡྷི་ཞི་བ་རྡོ་རྗེ་མཚོ༔ གསོལ་བ་འདེབས་སོ་མཆོག་ཐུན་དངོས་གྲུབ་སྩོལ༔ དོན་བརྒྱུད་བྱིན་རླབས་འབྱུང་བར་མཛད་དུ་གསོལ༔ དབང་གི་ལྷ་མོ་བཅོམ་ལྡན་རིག་བྱེད་མ༔ ཁམས་གསུམ་དབང་བསྒྱུར་དངོས་གྲུབ་འབྱུང་གནས་མཆོག༔ དབང་དྲག་ཐབས་ཀྱིས་འགྲོ་རྣམས་རྗེས་སུ་འཛིན༔ པདྨ་དབང་གི་དཀྱིལ་འཁོར་ ༣༦༢༽ལྷ་ཚོགས་ལ༔ གསོལ་བ་འདེབས་སོ་མཆོག་ཐུན་དངོས་གྲུབ་སྩོལ༔ དོན་བརྒྱུད་བྱིན་རླབས་འབྱུང་བར་མཛད་དུ་གསོལ༔ རིམ་གཉིས་ཟབ་མོའི་ལམ་མཆོག་མཐར་ཕྱིན་ནས༔ ལྷུན་གྲུབ་གཞོན་ནུ་བུམ་སྐུར་སངས་རྒྱས་ཤོག༔ དེ་ལྟར་རྩེ་གཅིག་གསོལ་བ་བཏབ་པ་ཡིས༔ དོན་བརྒྱུན་དགོངས་པའི་བྱིན་རླབས་ཐོབ་པར་ངེས༔ ཐེ་ཚོམ་མེད་དོ་སྐལ་ལྡན་ཉམས་སུ་ལོངས༔ ས་མ་ཡ༔ ཟབ་རྒྱ༔ གསང་རྒྱ༔ གཏད་རྒྱ༔ གུ་ཧྱ༔ བརྡ་ཐིམ༔ ཿ ཅེས་པའང་ཡིད་བཞིན་ནོར་བུའི་བཞེད་སྐོང་དུ་མཚོ་རྒྱལ་གསུང་སྤྲུལ་བདེ་བའི་རྡོ་རྗེས་བྲིས་པའོ། དགེའོ། 