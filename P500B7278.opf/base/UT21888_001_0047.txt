༤༢༩༽ཆོས་ཉིད་མཁའ་འགྲོའི་གསང་མཛོད་ལས༔ ཡེ་ཤེས་མཁའ་འགྲོའི་ནང་སྒྲུབ་ཟབ་མོ་རྒྱུན་ཁྱེར་གསང་བའི་རྒྱ་ཅན་ཤིན་ཏུ་ཟབ་པ་བཞུགས་སོ༔ 

ན་མོ་ཛྙཱ་ན་ཌཱ་ཀི་ཡེ༔ ཡེ་ཤེས་མཁའ་འགྲོའི་ཚོགས་ལ་འདུད༔ གང་ཞིག་རྣལ་འབྱོར་དམ་ཚིག་ལྡན་པ་ཡི༔ ཉམས་རྟོགས་གོང་འཕེལ་བར་ཆད་སེལ་བ་དང༔ དོན་གཉིས་ལྷུན་གྲུབ་བདེ་ཆེན་ལམ་བགྲོད་ཕྱིར༔ གསང་བ་ཡེ་ཤེས་མཁའ་འགྲོའི་ནང་སྒྲུབ་བསྟན༔ སྤྲོས་མེད་ཐུགས་དམ་རྒྱུན་ཁྱེར་ཉམས་སུ་ལོངས༔ ས་མ་ཡ༔ དེ་ལ་སྐྱབས་སུ་འགྲོ་དང་སེམས་བསྐྱེད་ནི༔ ན་མོ༔ མཆོག་གསུམ་ཀུན་འདུས་ཡེ་ཤེས་མཁའ་འགྲོ་མ༔ རྡོ་རྗེ་ཕག་མོའི་དཀྱིལ་འཁོར་ལྷ་ཚོགས་ལ༔ བདག་སོགས་འགྲོ་ཀུན་གུས་པས་སྐྱབས་སུ་མཆི༔ བྱང་ཆུབ་མ་ཐོབ་བར་དུ་བསྐྱབ་ཏུ་གསོལ༔ ཧོཿ མ་རིག་འཁོར་བར་འཁྱམས་པའི་མ་རྒན་འགྲོ༔ བླ་མེད་བདེ་ཆེན་ས་ལ་འགོད་པའི་ཕྱིར༔ སྨོན་འཇུག་དོན་དམ་བྱང་ཆུབ་སེམས་བསྐྱེད་དོ༔ ཀུན་ཀྱང་རྣམ་གྲོལ་གཏན་སྲིད་ཟིན་པར་ཤོག༔ ལན་གསུམ་གྱིས་རང་རྒྱུད་སྦྱངས༔ དེ་ནས་ལྷ་སྣང་གསལ་བ་ནིཿ ཨཱཿ སྤྲོས་བྲལ་ཟང་ཐལ་སྐྱེ་བ་མེད༔ ཀུན་སྣང་འགྲོ་ལ་སྙིང་རྗེར་བརྡལ༔ བྃ་ཡིག་མཐིང་ག་ཡོངས་གྱུར་ལས༔ རང་ཉིད་སྐད་ཅིག་དྲན་ ༤༣༠༽རྫོགས་སུ༔ རྡོ་རྗེ་ཕག་མོ་སྐུ་མདོག་མཐིང༔ ཞལ་གཅིག་ཕྱག་གཉིས་གྲི་ཐོད་འཛིན༔ དབུ་སྐྲ་གྱེན་འཁྱིལ་ཕག་ཞལ་ངུར༔ དཔའ་བོ་ཡབ་ཚུལ་ཁ་ཊྭཾ་ཀ༔ གཡོན་གྱི་ཕྱོགས་སུ་རྣམ་པར་བརྟེན༔ ནུ་མ་འབུར་ཞིང་པདྨོ་རྒྱས༔ སྐུ་ལ་ཁྲོ་མོའི་ཆས་ཀུན་རྫོགས༔ ཞབས་གཉིས་གཡས་བསྐུམས་གཡོན་བརྐྱངས་ཤིང༔ བམ་རོ་པད་ཉི་ཟླ་གདན་དབུས༔ ཡེ་ཤེས་མེ་རི་འཁྱིལ་ཀློང་བཞུགས༔ སྤྱི་བོར་སྐུ་ཡི་ཕག་མོ་ནི༔ དཀར་གསལ་ཞལ་གཅིག་ཕྱག་གཉིས་པ༔ གཡས་པས་གྲི་གུག་གཡོན་ཐོད་ཁྲག༔ སྐུ་ལ་མཁའ་འགྲོའི་ཆས་ཀུན་རྫོགས༔ སྣང་ལ་རང་བཞིན་མེད་པར་བསྒོམ༔ མགྲིན་པར་གསུང་གི་ཕག་མོ་དམར༔ ཞལ་གཅིག་ཕྱག་གཉིས་གྲི་ཐོད་འཛིན༔ སྐུ་ལ་མཁའ་འགྲོའི་ཆས་ཀུན་རྫོགས༔ སྣང་ལ་རང་བཞིན་མེད་པར་བསྒོམ༔ སྙིང་གར་ཐུགས་ཀྱི་ཕག་མོ་སྔོ༔ ཞལ་གཅིག༴ སྐུ་ལ༴ སྣང་ལ་རང་བཞིན༴ ལྟེ་བར་ཡོན་ཏན་ཕག་མོ་སེར༔ ཞལ་གཅིག༴ སྐུ་ལ༴ སྣང་ལ༴ གསང་བར་ཕྲིན་ལས་ཕག་མོ་ལྗངཿ

ཞལ་གཅིག༴ སྐུ་ལ༴ སྣང་ལ་རང་བཞིན༴ ཁ་ཊྭཾ་ཀ་ནི་སྦས་ཚུལ་འཆང༔ རང་རང་རིགས་ཀྱི་ཕག་ཞལ་ངུར༔ རིགས་ ༤༣༡༽ལྔའི་མཁའ་འགྲོ་འབུམ་གྱིས་བསྐོར༔ རྩ་གནས་དཔའ་བོ་དཔའ་མོའི་གྲོང༔ འབུམ་ཕྲག་མཁའ་འགྲོའི་ཐུགས་བཅུད་འཛིན༔ དགའ་བཞི་སྟོང་བཞིའི་འོད་གསལ་ཀློང༔ ཐམས་ཅད་སྒྱུ་མའི་ཆོ་འཕྲུལ་དུ༔ འཛིན་མེད་ཆུ་ཟླ་བཞིན་དུ་གསལ༔ དམ་ཚིག་ལྷ་ཡི་གནས་གསུམ་ལས༔ འོད་འཕྲོས་སྐུ་གསུམ་ཞིང་ལ་ཕོག༔ བདེ་གཤེགས་རྒྱལ་བ་སྲས་བཅས་ཀུན༔ རྡོ་རྗེ་ཕག་མོའི་རྣམ་པ་རུ༔ སྤྱན་དྲངས་དམ་ཡེ་དབྱེར་མེད་བསྟིམ༔ ཛཿཧཱུྃ་བྃ་ཧོཿ ཧཱུྃ་ཧྲཱིཿ འོག་མིན་ཞིང་ཁམས་གནས་ཀྱི་མཆོག༔ གསང་ཆེན་རོལ་པའི་གཞལ་ཡས་ནས༔ རྡོ་རྗེ་ཕག་མོ་རྒྱལ་བའི་ཡུམ༔ མཁའ་འགྲོ་བྱེ་བ་འབུམ་དང་བཅས༔ གནས་འདིར་སྤྱན་འདྲེན་གཤེགས་སུ་གསོལ༔ དམ་ཚིག་རྟེན་དང་དབྱེར་མེད་པར༔ པདྨའི་གདན་ལ་ཏིཥྛ་ལྷན༔ མ་བཅོས་རང་ཞལ་སོ་མའི་ངང༔ གཉུག་མའི་ལྷ་ལ་ན་མ་ཧོཿ ཀ་དག་ཀློང་ནས་ལྷུན་གྲུབ་ཤར༔ ཕྱི་ནང་གསང་མཆོད་པཱུ་ཛ་ཧོཿ རིག་སྟོང་བསམ་བརྗོད་བྲལ་བའི་ལྷ༔ དཀྱིལ་འཁོར་ལྷ་ལ་ཕྱག་འཚལ་བསྟོད༔ རང་ཉིད་མཁའ་འགྲོའི་ཐུགས་ཀ་རུཿ བྃ་ཡིག་མཐིང་གའི་མཐའ་མ་ལ༔ སྔགས་ཕྲེང་གཡོན་འཁོར་འོད་ཟེར་འཕྲོས༔ རབ་ ༤༣༢༽ འབྱམས་ཞིང་རྣམས་ཀུན་ལ་ཕོག༔ རྒྱལ་ཀུན་ཡེ་ཤེས་ཡོན་ཏན་བསྡུས༔ སྔགས་ཕྲེང་ཉིད་དང་དབྱེར་མེར་བསྟིམ༔ འོད་ཟེར་མར་འཕྲོས་འགྲོ་ཀུན་གྱི༔ སྒྲིབ་གཉིས་ཀུན་དག་བདེ་བར་ལྡན༔ དཔལ་འབྱོར་གཟི་བརྗིད་ལོངས་སྤྱོད་ཀུན༔ འོད་ཟེར་རྣམ་པར་རང་ལ་བསྡུས༔ ཐམས་ཅད་དག་མཉམ་ཆེན་པོའི་ངང༔ ཕྱི་སྣོད་པདྨ་འོད་ཀྱི་ཞིང༔ ནང་བཅུད་ཡེ་ཤེས་མཁའ་འགྲོའི་སྐུ༔ སྒྲ་གྲགས་གསང་སྔགས་འདུས་པའི་སྒྲ༔ དྲན་རྟོག་རང་གྲོལ་ཆོས་ཉིད་ཀློང༔ མ་ཡེངས་མི་བསྒོམ་འཛིན་བྲལ་ངང༔ ཁྱེར་སོ་གསུམ་ལྡན་ངང་དུ་བཟླ༔ ཨོཾ་བཛྲ་བྷ་ར་ཧི་བྃ་ཧ་རི་ནི་ས་སརྦ་སིདྡྷི་ཕ་ལ་ཧཱུྃ༔ ཞེས་པ་བརྒྱ་སྟོང་ཁྲི་འབུམ་དང༔ བྱེ་བ་གཅིག་གིས་འགྲུབ་པར་ངེས༔ ཁྲི་ཚོ་ལྔ་ཡའི་གྲུབ་པ་ཐེམས༔

སྟོང་ཚོ་ཉེར་ལྔས་ལས་སྦྱོར་རྫོགས༔ ཉམས་རྟོགས་ཡོན་ཏན་ཡེ་ཤེས་རྒྱས༔ བར་ཆད་ཞི་ཞིང་རྨི་ལམ་སྐབས༔ མཁའ་འགྲོའི་རང་ཞལ་དངོས་མཇལ་ནས༔ བདེ་ཆེན་ཡེ་ཤེས་རང་ངོ་བསྟན༔ རླུང་སེམས་འཇུག་པ་གཅིག་གི་ངང༔ འོག་མིན་ཞིང་ལ་སྤྱོད་པར་ངེས༔ ཐེ་ཚོམ་མེད་དོ་སྐལ་ལྡན་སེམས་ཀྱི་བུ༔ གསང་ཞིང་གསང་བར་སྒྲུབས་དང་དོན་གཉིས་འགྲུབ༔ པདྨའི་བཀའ་བཞིན་མཚོ་རྒྱལ་ཡི་གེར་ཐོབ༔ ཆོས་ཉིད་དགོངས་པའི་ཀློང་དང་གཏེར་དུ་སྦོས༔ མ་འོངས་དུས་ངན་སྙིགས་མ་ལྔ་བདོའི་ ༤༣༣༽ དུས༔ སྐལ་ལྡན་ལས་འཕྲོ་ཅན་དང་འཕྲད་ནས་ཀྱང༔ གང་འབྲེལ་པདྨ་འོད་དུ་འདྲེན་པར་ངེས༔ ཐེ་ཚོམ་མ་བྱེད་སྐལ་ལྡན་ཉམས་སུ་ལོངས༔ སྐལ་མེད་ལོག་ལྟ་ཅན་ལ་འདི་མ་འཕྲད༔ སྐལ་ལྡན་སེམས་ཀྱི་བུ་དང་འཕྲད་པ་ཤོག༔ ས་མ་ཡ༔ སྐུ་གསུང་ཐུགས་ཀྱི་རྒྱ༔ (Dakini secret letter here) ཐེ་ཚོམ་སྒྲོ་སྐུར་མཁན་གྱི་དབང་པོ་སྣུབས༔ དམ་ཉམས་ཁ་གསག་ཅན་ལ་གུ་ཧྱ་རྒྱ༔ བཀའ་སྲུང་དྲེགས་པའི་ཚོགས་ཀྱིས་སྙིང་ཁྲག་བཞེས༔ ས་མ་ཡ༔ ༔ ཅེས་འཁའ་འགྲོ་ཡོངས་འདུས་ཀྱི་སྒྲུབ་པ་ཟབ་མོ་འདིའང་སྐལ་ལྡན་ཆོས་ཀྱི་བདག་པོ་སྙན་གྲགས་ཀྱིས་རིན་ཆེན་དབང་མདོག་བཅས་བསྐུལ་ངོར་ཆོས་ཉིད་དགོངས་པའི་ཀློང་ནས་སྤྲང་མདོ་མེད་འཆོལ་མོ་སུ་ཁ་བཛྲ་གྱིས་བྲིས་པའོ།། ༈ ཉེར་སྤྱོད་ཀྱིས་མཆོད་ལ་བསྟོད་པ་ནི༔ ཧཱུྃ་ཧྲཱིཿ ཆོས་ཉིད་སྟོང་པའི་ངང་ཉིད་ལས༔ འགྲོ་བའི་དོན་དུ་སྐུར་བཞེངས་པ༔ རྡོ་རྗེ་ཕག་མོའི་ལྷ་ཚོགས་ལ༔ སྒོ་གསུམ་གུས་པས་ཕྱག་འཚལ་བསྟོད༔ ཅེས་པའང་བདེ་བའི་རྡོ་རྗེས་སོ།། ༤༣༤༽