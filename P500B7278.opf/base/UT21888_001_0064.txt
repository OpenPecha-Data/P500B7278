༦༩༽ ཆོས་ཉིད་མཁའ་འགྲོའི་གསང་མཛོད་ལས༔ རིག་འཛིན་བྱིན་འབེབས་བྱིན་རླབས་ཆར་འབེབས་བདུད་རྩིའི་ཐིག་ལེ་བཞུགས༔ ན་མོ་པདྨ་ཀཱ་ར་ཡེ༔ དབང་དང་བྱིན་རླབས་སྡུད་པ་དང༔ སྣང་རྡོར་ཕྱག་རྒྱར་སྦྱོར་བའི་ཕྱིར༔ བྱིན་དབབ་བདུད་རྩིའི་ཐིག་ལེ་བསྟནཿ དཀྱིལ་འཁོར་སྟ་གོན་གཞུང་བཞིན་བྱ༔ སྤོས་སྲེགས་དར་གཡབ་རོལ་མོ་དཀྲོལ༔ སྙན་པའི་དབྱངས་ཀྱིས་འདི་སྐད་དོ༔ ཧཱུྃ་ཧྲཱིཿ བྱིན་ཆེན་ངོ་མཚར་མཆོག་གི་གནས༔ འོག་མིན་ཆོས་དབྱིངས་ཕོ་བྲང་ནས༔ དག་པ་གཉིས་ལྡན་སྐུ་བརྙེས་པ༔ ཀུན་བཟང་ཡབ་ཡུམ་བྱིན་ཆེན་ཕོབས༔ བྱིན་ཆེན་ངོ་མཚར༴ ངེས་པ་ལྔ་ལྡན་ཕོ་བྲང་ནས༔ ཡེ་ཤེས་གདངས་ལྔའི་སྐུ་བརྙེས་པ༔ རིགས་ལྔ་ཡབ་ཡུམ་བྱིན་ཆེན་ཕོབས༔ བྱིན་ཆེན༴ མི་མཇེད་སྤྲུལ་པའི་གནས་མཆོག་ནས༔ འཇའ་ལུས་རྡོ་རྗེའི་སྐུ་བརྙེས་པ༔ དགའ་རབ་རྡོ་རྗེས་བྱིན་ཆེན༴ རི་བོ་རྩེ་ལྔའི་གནས་མཆོག་ནས༔ ཆོས་ཉིད་དོན་གྱི་སྐུ་བརྙེས་པ༔ འཇམ་དཔལ་བཤེས་གཉེན་བྱིན༴ བྱིན་ཆེན༴ ཟངས་མདོག་དཔལ་རིའི་གནས་མཆོག་ནས༔ འཆི་མེད་རྡོ་རྗེའི་སྐུ་བརྙེས་པ༔ པདྨ་འབྱུང་གནས་བྱིན་ཆེན༴ བྱིན་ཆེན༴ རྩ་གསུམ་འཁོར་ལོའི་གཞལ་ཡས་ནས༔ ཟག་མེད་བདེ་བའི་སྐུ་བརྙེས་པ༔ ཡེ་ཤེས་མཚོ་རྒྱལ་བྱིན་ཆེན༴ ༧༠༽ བྱིན་ཆེན་ངོ་མཚར༴ ཏི་སྒྲོ་མཁའ་འགྲོའི་གནས་མཆོག་ནས༔ འཇའ་ལུས་དྭངས་མའི་སྐུ་བརྙེས་པ༔ ཞི་བ་མཚོ་ཡིས་བྱིན་ཆེན༴ བྱིན་ཆེན༴ ཆོས་ཀྱི་འཁོར་ལོའི་གནས་མཆོག་ནས༔ འཕོ་བ་ཆེན་པོའི་སྐུ་བརྙེས་པ༔ བཱི་མ་རསྨིས་བྱིན་ཆེན༴ བྱིན་ཆེན༴ དག་སྣང་སྤྲུལ་པའི་གནས་མཆོག་ནས༔ དབང་ལུང་མན་ངག་ཀུན་གྱི་མཛོད༔ རྩ་བརྒྱུད་བླ་མས་བྱིན་ཆེན་ཕོབས༔ ཧཱུྃ༔ཧྲཱིཿ སྙིང་དབུས་ཟངས་མདོག་དཔལ་རིའི་ཞིང༔ མི་ཤིགས་ཐིག་ལེ་ལྔ་ལྡན་དབུས༔ རང་བྱུང་རིག་པ་པདྨ་འབྱུང༔ ཆོས་དབྱིངས་ངང་ལས་སྐུར་བཞེངས་ལ༔ གནས་འདིར་བྱིན་ཆེན་དབབ་ཏུ་གསོལ༔ ཆོས་དབྱིངས་ཡེ་ཤེས་དཀྱིལ་འཁོར་ནས༔ ཧཱུྃ་ཆེན་ཀཱ་ར་སྟོན་དང་འཁོར༔ ཆོས་ཀྱི་དབྱིངས་ནས་སྐུར་བཞེངས་ལ༔

གནས་འདིར་བྱིན་ཆེན་དབབ་ཏུ་གསོལ༔ མེ་ལོང་ཡེ་ཤེས༴ འཇམ་དཔལ་བཤེས་གཉེན་སྟོན༴ ཆོས་ཀྱི་དབྱིངས༴ གནས་འདིར་བྱིན་ཆེན༴ མཉམ་ཉིད་ཡེ་ཤེས༴ དྷ་ན་སཾ་སྐྲྀ་སྟོན༴ ཆོས་དབྱིངས་ངང་ནས་སྐུར༴ གནས་འདིར་བྱིན་ཆེན༴ སོར་རྟོགས་ཡེ་ཤེས༴ ཀླུ་སྒྲུབ་སྙིང་པོ་སྟོན༴ ཆོས་དབྱིངས་ངང༴ གནས་འདིར་བྱིན༴ བྱ་གྲུབ་ཡེ་ཤེས༴ པྲ་བྷ་ཧསྟི་སྟོན༴ ཆོས་དབྱིངས༴ གནས་འདིར་ ༧༡༽རང་བྱུང་ཡེ་ཤེས༴ བི་མ་མི་ཏྲ་སྟོན༴ ཆོས་དབྱིངས་ངང༴ གནས་འདིར༴ ཀུན་ཁྱབ་ཡེ་ཤེས༴ རམྦུ་གུ་ཧྱ་སྟོན༴ ཆོས་དབྱིངས་ངང༴ གནས་འདིར་ཀུན་གཟིགས་ཡེ་ཤེས༴ ཤཱིནྟཾ་གྷརྦྷ་སྟོན༴ ཆོས་དབྱིངས༴ གནས་འདིར༴ རང་སྣང་སྤྲུལ་པའི་ཞིང་ཁམས་ནས༔ རྗེ་འབངས་ཉེར་ལྔ་སྟོན༴ ཆོས་དབྱིངས་ངང༴ གནས་འདིར༴ གདན་གསུམ་རྣམ་དག་དཀྱིལ་འཁོར་ནས༔ ཡི་དམ་ཞི་ཆགས་ཁྲོ་བོའི་ཚོར༔ ཆོས་དབྱིངས་ངང༴ གནས་འདིར༴ ཕྲིན་ལས་བཞི་ཡི་དཀྱིལ་འཁོར་ནས༔ རྒྱལ་ཆེན་བཞི་དང་གིང་ལང་བཅས༔ ཆོས་དབྱིངས་ངང༴ གནས་འདིར༴ བཀའ་དང་དམ་ཚིག་གཞལ་ཡས་ནས༔ འཇིག་འདས་དམ་ཅན་གཏེར་བདག་ཚོགས༔ གནས་འདིར་བྱོན་ལ་དབང་བྱིན་ཕོབས༔ མཆོག་དང་ཐུན་མོང་དངོས་གྲུབ་སྩོལ༔ གཞན་ཡང་གནས་མཆོག་ཉེར་བཞི་དང༔ ཡུལ་ནི་སུམ་ཅུ་སོ་གཉིས་དང༔ དུར་ཁྲོད་ཆེན་པོ་གནས་བརྒྱད་ན༔ བཞུགས་པའི་དཔའ་བོ་མཁའ་འགྲོའི་ཚོགས༔ གནས་འདིར་སྤྱན་འདྲེན་བྱིན་ཆེན་ཕོབས༔ སྒྲུབ་མཆོག་སྒོ་གསུམ་རྡོ་རྗེར་རློབས༔ གནས་དང་སྒྲུབ་ཁང་སྒྲུབ་པའི་རྫས༔ ཞིང་དང་གཞལ་ཡས་བདུད་རྩི་རུ༔ བྱིན་གྱིས་བརླབ་པར་ ༧༢༽མཛད་དུ་གསོལ༔ དབང་ཆེན་རྣམས་ཀྱིས་དབང་བསྐུར་ལ༔ བྱིན་ཆེན་རྣམས་ཀྱིས་བྱིན་ཕོབས་ལ༔ རྟགས་དང་མཚན་མ་བཟང་པོ་སྟོན༔ མ་གཡེལ་མ་འགྱང་ཡེ་ཤེས་ལྷ༔ དུས་ལ་བབ་བོ་ས་མ་ཡ༔ ཨོཾ་ཨཱཿཧཱུྃ་གུ་རུ་དྷེ་ཝ་ཌཱ་ཀི་ནི་ཧ་རི་ནི་ས་ར་ཙ་ཧྲཱིཿཡ་ཨེ་ཨཱ་རལླི་ཕེཾ་ཕེཾ་ཛཿཛཿ ཨ་ཝེ་ཤ་ཡ་ཨ་ཨ་ཨཱཿ དེ་ལྟར་རིག་འཛིན་བྱིན་འབེབས་འདིར༔ བརྩོན་པས་དངོས་གྲུབ་རྣམ་གཉིས་ཐོབ༔ ཐེ་ཚོམ་མེད་དོ་རྗེས་འཇུག་རྣམས༔

ད་དུང་མ་སྤེལ་གཏེར་དུ་སྦོས༔ མ་འོངས་སྙིགས་མ་ལྔ་བདོའི་ཚེ༔ ཤེལ་དཀར་སྤྲུལ་བས་ཆོས་འདི་འདཽན༔ བཟང་འབྲེལ་པདྨ་འོད་དུ་འདྲེན༔ ངན་འབྲེལ་འཁོར་བ་མཐའ་ཅན་འགྱུར༔ ཆོས་ཀྱི་བདག་པོ་ཉེར་ལྔ་ནས༔ བུ་སློབ་སྟོང་ཕྲག་སྨིན་པར་ངེས༔ བཀའ་སྲུང་དྲེགས་པ་རྣམ་གསུམ་གྱིས༔ ཡལ་བར་མ་དོར་གཉེར་གྱིས་ཤིག༔ སྐལ་ལྡན་བུ་དང་འདི་འཕྲད་ཤོག༔ སྐལ་མེད་རྣམས་ལ་འདི་མ་འཕྲད༔ ལྷ་ལོག་མཁན་གྱི་དབང་པོ་སྣུབས༔ དམ་མེད་རྣམས་ལ་གུ་ཧྱ་རྒྱ༔ ཟབ་རྒྱ༔ གསང་རྒྱ༔ གཏད་རྒྱ༔ བརྡ་ཐིམ༔ ཿ ཞེས་པ་འདི་ཡང་དུས་རིང་མོ་ནས་བརྡ་དོན་གསལ་ཡང་གབ་འཁྲུགས་འཚུབས་ལྷོངས་ཤིན་ཏུ་ཆེ་བས་བཏང་སྙོམས་ལ་བཞག་ཀྱང་ཟབ་གཏེར་ཆོས་ཀྱི་བཀའ་བབ་རང་གི་ཉེ་གནས་དགེ་བཙུན་དམ་པ་ཚུལ་ཁྲིམས་རྡོ་རྗེས་ཡང་ནས་ཡང་དུ་ཟབ་གཏེར་གྱི་ཁ་སྐོང་རྣམས་འབེབས་ཐུབ་པ་བཀའ་དྲིན་མ་ཆུང་ཞེས་ནན་ཆེར་བསྐུལ་ངོར་དུས་ཀུན་བསེ་རུ་བཞིན་གནས་པ་གྱི་ན་བ་གཏེར་རྫུན་སུ་ཁ་བཛྲས་མཁའ་འགྲོའི་བརྡ་རིས་ལས་ཞལ་བཤུས་པ་དགེའོ།། 