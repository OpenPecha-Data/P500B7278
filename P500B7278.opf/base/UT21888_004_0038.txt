༥༣༽ ཆོས་ཉིད་མཁའ་འགྲོའི་ཐུགས་ཐིག་ལས༔ སྲུང་མའི་གསོལ་མཆོད་བསྡུས་པ་བཞུགས༔ ཤྲཱི་བཛྲ་ཀུ་མཱ་ར་ལ་ན་མོ༔ ཕུད་སྐྱེམས་ལ་སོགས་མཆོད་རྫས་བསགས༔ ནམ་མཁའ་འཛོད་ཀྱིས་བྱིན་བརླབས་ནས༔ རང་ཉིད་ལྷ་ཡི་ཏིང་འཛིན་ངང༔ རཾ་ཡཾ་ཁཾ༔ ཨོཾ་ཨཱཿཧཱུྃ༔ ཧྲཱིཿཛཿ དད་པ་དང་ནི་དམ་ཚིག་གིས༔ ཟབ་གཏེར་བཀའ་ཡིས་སྲུང་ལ་མཆོག༔ ཤྭ་ན་མ་བཞི་རེ་ཏི་བཞི༔ སྲིང་མོ་མཆེད་བཞི་སྐྱེས་གིང་བཞི༔ སྤྲུལ་དང་ཡང་སྤྲུལ་ཕོ་ཉའི་ཚོགས༔ མ་ལུས་གནས་འདིར་སྤྱན་འདྲེན་གཤེགས༔ དམ་ཚིག་ཆེན་པོའི་གདན་ལ་བཞུགས༔ བསྟན་པ་བསྲུང་ཕྱིར་གུས་ཕྱག་འཚལ༔ ཕྱི་ནང་གསང་བའི་མཆོད་པ་དང༔ མཐུན་རྫས་བསྐང་རྫས་སྒྲུབ་རྫས་སོགས༔ ཐུགས་མཐུན་མཆོད་པ་འབུལ་གྱིས་བཞེས༔ གསོལ་ལོ་མཆོད་དོ་ཐུགས་དམ་བསྐང༔ བསྟན་སྲུང་ཆེན་པོར་མངའ་གསོལ་ལོ༔ སངས་རྒྱས་བསྟན་པ་དར་བ་དང༔ བསྟན་འཛིན་སྐྱེས་བུའི་སྐུ་ཚེ་སྲིངས༔ བསྟན་པའི་རུ་ཏྲ་བདུད་བགེགས་དཔུང༔ མེ་སྟག་ཆུ་ཡིས་བསད་བཞིན་དུ༔ རྗེས་ཤུལ་ཙམ་ཡང་མེད་པར་མཛོད༔ རྣལ་འབྱོར་སྒྲུབ་པོའི་ ༥༤༽ ཚེ་སྲོག་སྲུངས༔ དགྲ་འདྲེའི་བསམ་སྦྱོར་ངན་པ་བཟློག༔ ཕྲིན་ལས་རབ་འབྱམས་མྱུར་འགྲུབ་ཅིང༔ འཇིག་བརྟེན་བདེ་བའི་ཕྲིན་ལས་མཛོད༔ དམ་ལས་མ་འདའ་ས་མ་ཡ༔ འདི་ལ་རྒྱུན་དུ་བརྩོན་གྱུར་ན༔ སྲུུང་མ་ལུས་དང་གྲིབ་གཞིན་འགྲོགས༔ གང་བཅོལ་ལས་ཀུན་ཐོགས་མེད་འགྲུབ༔ ས་མ་ཡ༔ རྒྱ་རྒྱ་རྒྱ༔ ཅེས་པ་འདི་ཡང་དུས་རིང་མོ་ནས་རང་སློབ་བསྟན་འཕེལ་གྱིས་བསྐུལ་ངོར་བདེ་བའི་རྡོ་རྗེས་བྲིས་པའོ།། དགེའོ།། 