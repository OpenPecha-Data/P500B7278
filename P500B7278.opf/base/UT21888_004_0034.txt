༤༨༡༽དབང་བསྒྲུབ་སོགས་ཀྱི་སྐབས་སུ་དོན་ལ། ཐུགས་རྗེ་ཆེན་པོའི་བསྙེན་བསྟོད་མཇུག་ཏུ། འགྲོ་འདུལ་འཕགས་པའི་སྐུ་གསུང་ཐུགས་ལ་བསྟོད༔ ཅེས་ཁ་བསྒྱུར་བྱ། དེ་མན་མི་དགོས། ༈ རྟ་མགྲིན་བསྙེན་སྐབས་སུ། འཁོར་སྔགས་རྣམས་ནང་སྒྲུབ་ལྟར་དུ་འགྲོ་མི་དགོས། ཤིན་ཏུ་བསྡུ་ན་དབང་ཆེན་རྩ་སྒྲུབ་འདོན་ནས། ཕུར་བའི་རྩ་སྒྲུབ་ཀྱི་བགེགས་སྲུང་བྱིན་མཆོད་རྣམས་སྦྱར་ཆོག་པ་ཀུན་ལ་རིགས་འགྲེ། དཔའ་བོ་ཡབ་ཡུམ་གྱི་སྔགས་མཐར། བུམ་པ་བསྒྲུབ་སྐབས། ཨོཾ་ཧྲཱིཿཔདྨ་ཀྲོ་ཏ་ཧྱ་གྷྲྀ་ཝ་བཛྲ་བྷ་ར་ཧི་སརྦ་པཉྩ་སིདྡྷི་ཨོཾ་ཨཱཿཧཱུྃ་སྭཱ་ཧཱཿ བཏགས་ལ་བཟླ། བསྒྲུབ་པའི་སྐབས་བསྒྲུབ་སྔགས་བསྡུས་པ། ཨོཾ་ཧྲིཿཔདྨ་ཀྲོ་ཏ་ཧྱ་གྷྲ་ཝ་བཛྲ་བྷ་ར་ཧི་ར་ཙ་ཧྲི་ཡ་ཧ་རི་ཎི་ས་སརྦ་སིདྡྷི་ཕ་ལ་ཧཱུྃ་ཨཱཿ བཟླ་ཞིང༌། རིགས་ལྔའི་ཐུགས་ཀར་གྱི་འཛབ་དོར་ཀྱང་ཆོག ༈ ཕུར་པའི་སྐབས་སུ། ཉེ་བསྙེན་གྱི་སྔགས། ཨོཾ་བཛྲ་ཀཱི་ལི་སོགས། ཛཿཧཱུྃ་ཨཱཿའི་མཐར། རྣམ་བུམ་འཛུད་ ༤༨༢༽ཅིང༌། ཀཱི་ལ་འབྲུ་བཅུའི་མཐར་བུམ་སྔགས་བཏགས། ལས་སྦྱོར་སྐབས་སྤུ་གྲི་མི་དགོས། ཤིན་ཏུ་བསྡུ་ན་ཕུར་པའི་རྩ་སྒྲུབ་འདོན་ནས། ལས་སྦྱོར་སྐབས་ཀཱི་ལ་འབྲུ་བཅུ་བཞི་བཟླ། ༈ མཁའ་འགྲོ་དགོངས་འདུས་ཀྱི་ལས་སྦྱོར་སྐབས། ཨོཾ་ཨཱཿཧཱུྃ་ཧྲཱིཿསོགས། ར་ཧི་ཎི་སའི་མཐར། དུ་རུ་ཙ་ཀ་སོགས། ཕཊཿ ཉེར་གཅིག་གམ་བདུན་རེ་བཏགས། སྔགས་བསྡུས་ཡིན་ཀྱང་དེ་གར་རོ།། ༈ མཚོ་རྒྱལ་ཐུགས་སྒྲུབ་ཀྱི་སྒྲུབ་ཛབ་མགོར་བུམ་པ་འཛུད་ཅིང༌། རྩ་སྔགས་ཀྱི་ས་ར་ཛ་ཡའི་མཐརབུམ་སྔགས་གདགས། བསྡུ་ན་མཚོ་རྒྱལ་སོགས་དངོས་གྲུབ་བུམ་བཟང་གིས་བསྒྲུབ་ཀྱང་ཆོག ཌཱ་བརྡུང་ཚུལ་ནི། ཌཱ་འུར་ལྷ་བསྐྱེད་འགོ་ནས་ཌཱ་དཀྲོལ་ཞིང༌། མཇུག་གི་ཤུདྡྷེ་ཨཱཿནས་ཌཱ་འུར་ཆེམ་བཞག་ཐབས། ཡང་ན་ལྷ་བསྐྱེད་མཇུག་གི དེ་གར་གསལ་བའི་སོགས་ནས་ཌཱ་བརྡུང་ཞིང༌། ཤུདྷེ་ཨཱཿནས་ཌཱ་འུར་ཆེམ་བཞག་ཐབས་བྱ། ལུས་དཀྱིལ་སྤྱི་དྲིལ་བསྙེན་པ་བསྒྲུབ་ཆེན་ལ་གཏོགས་ན་ལས་སྦྱོར་གོང་གི་བསྙེན་པ་བཟླ་དགོས་སོ།

༈ རིག་བྱེད་མའི་ལས་བྱང་བསྡུ་ཚུལ་ནི། མཚམས་སྒྲུབ་སྐབས་ཀྱི་ཐུན་གཉིས་པ་ཕན་ཆད་ཀྱི་ལས་བྱང་རྣམས་དང༌། དབང་ཡོངས་རྫོགས་བསྒྲུབ་སྐབས་སུ། མཚམས་ལྷ་བསྐྱེད་པ་དང༌། བགེགས་གཏོར་བྱིན་རླབས། བདེན་རྗོད་རྣམས་འདོན་མི་ ༤༨༣༽དགོས། བསྙེན་བསྟོད་སྐབས་བསྟོད་པའི། རིག་བྱེད་དབང་མོའི་སྐུ་གསུང་ཐུགས་ལ་བསྟོད༔ ཅེས་ཁ་བསྒྱུར་ནས་དེ་མན་ཆད་མི་དགོས། ༈ དབང་ཡོངས་རྫོགས་བསྐུར་སྐབས། མཁའ་འགྲོ་དགོངས་འདུས་ཀྱི་དོན་དབང་འགོར། ལོ་སྒྱུས་ལས། ཆོས་ཉིད་མཁའ་འགྲོའི་ཐུགས་ཐིག་སོགས། མཛེས་པའི་ཕྲེང་བ་གསན་པར་བྱ་ལ། དཔལ་མཆོག་དང་པོ་སོགས། གཞུང་ལྟར་རོ། ༈ འཇམ་དཔལ། རྡོར་སེམས། ཁྲོ་ལོད། མཁའ་སྤྱོད་མ། བདེ་ཆེན་དཀར་མོ། ལུས་དཀྱིལ་རྣམས་ཀྱི་སྒོ་ནས་རྩ་དབང་རྒྱལ་ཐབས་སྤྱི་བླུགས་བསྐུར་ཚུལ་བསྡུས་པ་ནི། སྒྲུབ་ཐབས་རང་རང་གི་རྒྱབ་ཡིག་འདོན་ཞིང་ཁ་བསྒྱུར་བྱ། མཎྜལ་ཕུལ། གསོལ་གདབ་ནི། ཨེ་མ༔ གསང་སྔགས་བླ་མེད་སོགས། སྩོལ༔ ཚིག་མཇུག་ལན་གསུམ། ཧོཿ བླ་མེད་གསང་བའི་སོགས། བསླབ་པར་གྱིས། སྒྲུབ་པ་རང་རང་གི་སྐྱབས་སེམས་ལན་གསུམ། སྤྱི་གཅེས་ཀྱི་དམ་བཟུང་ངམ། ཟུར་བཀོལ་གྱི་དམ་ཆུ་བྱ། སློབ་མ་ལྷར་བསྐྱེད་ནི། ཨོཾ་མ་ཧཱ་སོགས། བཟུང་བ་དང་སོགས། སྟོང་པའི་ངང་ལས་སོགས་རང་གཞུང་གི་ལྷ་བསྐྱེད་མཐར། ཧཱུྃ༔ རང་བཞིན་ཆོས་དབྱིངས་སོགས་ནས། ཏིཥྛ་བཛྲ༔ ལྷ་ངོ་བསྟན་ ༤༨༤༽པ་ནི། ཨེ་མ༔ སྐལ་ལྡན་བུ་རྣམས་སོགས། མཎྜཱལ་ཧཱུྃཿ བུམ་པ་ནི། ཧཱུྃ་ཧྲཱིཿ ཀ་དག་སྤྲོས་བྲལ་སོགས། ལྷ་དབང་དོན་བསྡུས་སུ་སྐུ་ཙཀ་ཡོད་པ་ཐམས་ཅད་འདིར་འཛུད། དེ་ནས་བྷན་ཐོད། ཐུགས་སྲོག་གི ཙིཏྟ་ཨ་བྷི་ཁིཉྩ་ཧཱུྃ༔ རིག་ཙཀ་ནི། ཧཱུྃ་ཧྲཱིཿ ཡེ་ཤེས་རོལ་གར་སོགས། ཤེལ་རྡོའི་མཇུག་གི ཨ་ཕཊཿ སྐུ་ཙཀ་གོང་དུ་སོང་ན་འདི་དོར། མ་སོང་ཚེ། ཧཱུྃ་ཧྲཱིཿ མཚན་དཔེ་རབ་རྫོགས་སོགས། གཏོར་མའི་མཇུག་གི མ་ཧཱ་བ་ལིངྟ་ཨ་བྷི་ཁིཉྩ་ཧཱུྃ༔ དེ་མཐར་སྒྲུབ་པ་རང་རང་གི་ཚོགས་མཆོད་མཇུག་གི་བཀྲ་ཤིས་ཚིགས་བཅད་རེ་བརྗོད་དོ།

གཏེར་སྟོན་ཉིད་ཀྱི་ཞལ་རྒྱུན་ལྟར་ཚུལ་རྡོར་པས་སོ།།