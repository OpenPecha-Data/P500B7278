༡༠༧༽ 

རིག་འཛིན་འདུས་པའི་བརྒྱུད་འདེབས་བྱིན་རླབས་དཔལ་ཕྲེང་བཞུགས༔ ཨེ་མ་ཧོ༔ ཆོས་སྐུ་ཀུན་ཏུ་བཟང་པོ་ལ་གསོལ་བ་འདེབས༔ དངོས་གྲུབ་རྣམ་གཉིས་ཐོབ་པར་བྱིན་གྱིས་རློབས༔ ལོངས་སྐུ་རྒྱལ་བ་རིགས་ལྔ་ལ་གསོལ༴ དངོས་གྲུབ་རྣམ་གཉིས༴ སྤྲུལ་སྐུ་པདྨ་འབྱུང་གནས་ལ་གསོལ༴ དངོས་གྲུབ་རྣམ་གཉིས༴ མཁའ་འགྲོ་ཡེ་ཤེས་མཚོ་རྒྱལ་ལ༴ དངོས་གྲུབ་རྣམ་གཉིས༴ སྣ་ནམ་རྡོ་རྗེ་བདུད་འཇོམས་ལ༴ དངོས་གྲུབ་རྣམ་གཉིས༴ བདུད་འདུལ་དབང་ཕྱུག་ཀ་ལ་སིདྡྷི་དང༔ རྩ་བརྒྱུད་བླ་མའི་ཚོགས་ལ༴ དངོས་གྲུབ་རྣམ་གཉིས༴ ས་བཅུ་ལམ་ལྔ་ཡོན་ཏན་རབ་རྫོགས་ནས༔ ཕྱིར་མི་ལྡོག་པ་ཆོས་སྐུའི་ས་ཐོབ་ཤོག༔ ཅེས་རིག་འཛིན་བརྒྱུད་འདེབས་བསྡུས་པ་འདི་ཡང་འཇིགས་མེད་དཀོན་མཆོག་དང་དཔལ་ལྡན་རྒྱ་མཚོའི་རྣམས་ཀྱི་བཞེད་སྐོང་དུ། སུ་ཁའི་མིང་གིས་བྲིས་པའོ།། དགེའོ།། ༡༠༨༽