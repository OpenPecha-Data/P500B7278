༡༠༩༽ ཆོས་ཉིད་མཁའ་འགྲོའི་གསང་མཛོད་ལས༔ རིག་འཛིན་འདུས་པའི་ནང་སྒྲུབ་རིན་ཆེན་དབང་གི་རྒྱལ་པོ་བཞུགས་སོ༔ ༡༡༠༽ ན་མོ་གུ་རུ་པདྨ་ཀཱ་ར་ཡེ༔ ཨོ་རྒྱན་ཐོད་ཕྲེང་རྩལ་ལ་འདུད༔ སྤྲོས་མེད་ནང་སྒྲུབ་ཟབ་མོ་ནི༔ སྐལ་ལྡན་བུ་ཡི་དོན་དུ་བསྟན༔ རྒྱུན་ཁྱེར་འདི་ལ་བརྩོན་པར་བྱ༔ ས་མ་ཡ༔ སྐྱབས་སུ་འགྲོ་བ་དང་སེམས་བསྐྱེད་པ་ནི༔ ན་མོ༔ གདོད་ནས་རྣམ་དག་རང་རིག་བླ་མ་རྗེར༔ དུས་གསུམ་འདུ་འབྲལ་མེད་པར་སྐྱབས་སུ་མཆི༔ མ་རིག་བཟུང་འཛིན་ལས་སྣང་འཁོར་འཁྱམས་འགྲོ༔ རང་བྱུང་ཡེ་ཤེས་རྟོགས་ཕྱིར་སེམས་བསྐྱེད་དོ༔ ལན་གསུམ་དང༔ དངོས་གཞི་ནི༔ ཨཱཿ བསམ་བརྗོད་བྲལ་བ་ཀ་དག་ཆེ༔ གདངས་སྣང་མ་འགགས་སྙིང་རྗེའི་རྩལཿ རང་བྱུང་གཞལ་ཡས་མཚན་ཉིད་རྫོགས༔ དབུས་སུ་པདྨ་ཉི་ཟླའི་སྟེང༔ ༡༡༡༽རང་བྱུང་རྒྱུ་ཡི་ཡི་གེ་ཧྲཱིཿ ཡོངས་གྱུར་འཕྲོ་འདུས་རང་ཉིད་ནི༔ མཚོ་སྐྱེས་རྡོ་རྗེ་སྤྲུལ་པའི་སྐུ༔ སྣང་སྲིད་ཟིལ་གནོན་ཧེ་རུ་ཀ༔ ཞལ་གཅིག་ཕྱག་གཉིས་རྡོ་རྗེ་དང༔ བྷན་ཐོད་འཛིན་ཅིང་སྐུ་ལ་ནི༔ ནང་གོས་ཟབ་བེར་ཆོས་གོས་གསུམ༔ གསོལ་ཞིང་ཐེག་གསུམ་ཡོངས་སུ་རྫོགས༔ ཞབས་གཉིས་རྒྱལ་པོ་རོལ་སྟབས་བཞུགས༔ དབུ་ལ་པདྨ་མཐོང་གྲོལ་གསོལ༔ གསང་ཡུམ་སྦས་ཚུལ་ཁ་ཊྭཱཾ་འཛིན༔ འཇའ་འོད་ཟེར་འཁྲིགས་འོད་ཀློང་བཞུགས༔ འཁོར་དུ་མཁའ་འགྲོ་མང་པོས་བསྐོར༔ ཤར་དུ་རྡོ་རྗེ་མཁའ་འགྲོ་མ༔ སྔོ་གསལ་ཞལ་གཅིག་ཕྱག་གཉིས་པ༔ ཕྱག་གཡས་ཅང་ ༡༡༢༽ཏེའུ་སྙན་ཐད་དཀྲོལ༔ གཡོན་པས་བྷན་ཐོད་ཐུགས་ཀར་འཛིན༔ དར་དང་རིན་ཆེན་རུས་རྒྱན་གསོལ༔ ཞབས་གཉིས་བཞེངས་སྟབས་པད་ཟླར་བཞུགས༔ ལྷོ་རུ་རིན་ཆེན་མཁའ་འགྲོ་མ༔ སེར་གསལ་ཞལ་གཅིག༴ ཕྱག་གཡས་ཅང༴ གཡོན་པས་བྷན༴ དར་དང་རིན་ཆེན༴ ཞབས་གཉིས་བཞེངས༴ ནུབ་ཏུ་པདྨ་མཁའ་འགྲོ་མ༔ དམར་གསལ་ཞལ༴ ཕྱག་གཡས་ཅང༴ གཡོན་པས་བྷན༴ དར་དང་རིན་ཆེན༴ ཞབས་གཉིས་བཞེངས༴ མདུན་འཁོར་སངས་རྒྱས་མཁའ་འགྲོ་མ༔ དཀར་མོ་ཞལ་གཅིག་ཕྱག་གཉིས་པ༔ ཕྱག་གཡས་གྲི་གུག་ནམ་མཁར་འཕྱར༔

གཡོན་པས་ཐོད་ཁྲག་ཐུགས་ཀར་འཛིན༔ ཞབས་གཉིས་བཞེངས་སྟབས་པད་ཟླར་བཞུགས༔ རང་རང་རིགས་ཀྱི་ཌཱ་ཀིས་བསྐོར༔ དེ་ལྟར་ལྷ་རྣམས་གསལ་བ་ཡི༔ སྒྱུ་མའི་ཆོ་འཕྲུལ་ཇི་བཞིན་དུ༔ དམ་ཚིག་ལྷ་ཡི་གནས་གསུམ་དུ༔ འབྲུ་གསུམ་དག་ལས་འོད་འཕྲོས་བས༔ འོག་མིན་རྔ་ཡབ་དཔལ་རི་ནས༔ རིག་འཛིན་འདུས་པ་གཙོ་དང་འཁོར༔ སྤྱན་དྲངས་དམ་ཡེ་དབྱེར་མེད་ ༡༡༣༽བསྟིམས༔ སྤྱན་འདྲེན་ནི༔ ཧཱུྃ་ཧྲཱིཿ སྔོན་གྱི་བསྐལ་པའི་དང་པོ་ལཿ ཨོ་རྒྱན་ཡུལ་གྱི་ནུབ་བྱང་མཚམས༔ དྷ་ན་ཀོ་ཤའི་མཚོ་གླིང་དུ༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་བསྒྲུབ་ཕྱིརཿ བྱིན་གྱིས་རློབ་ཕྱིར་གཤེགས་སུ་གསོལ༔ རིན་ཆེན་པདྨ་ཉི་ཟླའི་གདནཿ དམ་ཡེ་དབྱེར་མེད་རོ་གཅིག་བཞུགས༔ མ་བཅོས་གཉུག་མ་མཐའ་བྲལ་དབྱིངས༔ རང་ཞལ་མཇལ་བར་ཕྱག་བགྱིའོ༔ སྣང་ཡུལ་དག་པར་རབ་འབྱམས་ཀློང༔ འདོད་ཡོན་ཟག་མེད་མཆོད་པ་འབུལ༔ ཀ་དག་ཀློང་ནས་ལྷུན་གྲུབ་ཤར༔ དཀྱིལ་དང་འཁོར་གྱི་རྣལ་འབྱོར་གསལ༔ སྐུ་གསུང་ཐུགས་ཡོན་ཕྲིན་ལས་ལྔ༔ ཡོངས་རྫོགས་ལྷ་ལ་ཕྱག་འཚལ་བསྟོད༔ ཐུན་མོང་གྲུབ་པ་བརྒྱད་བརྙེས་ཤིང༔ མཆོག་གི་དངོས་གྲུབ་བསྩལ་དུ་གསོལ༔ ལྷ་སྔགས་ཏིང་འཛིན་ཉམས་ཆག་ཀུན༔ དཀྱིལ་འཁོར་ལྷ་ཚོགས་སྤྱན་སྔར་བཤགས༔ རང་ཉིད་རིགས་འདུས་ཐུགས་ཀ་ནས༔ གསེར་རྡོར་རྩེ་ལྔའི་ལྟེ་བར་ཧྲཱིཿ སྔགས་ཀྱིས་གཡས་སུ་འཁོར་བ་ཡི༔ འོད་ཟེར་སྤྲོ་བསྡུས་དོན་གཉིས་བྱས༔ ༡༡༤༽ཚུར་འདུས་སྔགས་ཕྲེང་ཉིད་ལ་ཐིམ༔ རྒྱལ་ཀུན་གསང་བའི་ཡོན་ཏན་དབང༔ མ་བཅོས་བློ་བྲལ་ཆེན་པོར་བཟླས༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཨོཾ་ཨཱཿཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛ་ཛ་སིདྡྷི་ཕ་ལ་ཧཱུྃ༔ ཨོཾ་བྃ་ཧ་རི་ར་ཙ་ཧྲཱིཿཡ་ཙིཏྟ་ཧྲིཾ་ཧྲིཾ་ཛ་ཛཿ ཅེས་པ་བརྒྱ་སྟོང་ཁྲི་འབུམ་དང༔ བྱེ་བ་གཅིག་གིས་འགྲུབ་པར་ངེས༔ སྐབས་སུ་ཚིག་བདུན་ཅི་མང་བརྗོདཿ

ཕྱི་ལ་རིག་འཛིན་གྲལ་དུ་འཁོད༔ ཐེ་ཚོམ་མེད་དོ་ས་མ་ཡ༔ སྐལ་ལྡན་བུ་དང་འཕྲད་པར་ཤོག༔ སྐལ་མེད་རྣམས་ལ་གུ་ཧྱ་རྒྱ༔ དྲེགས་པ་རྣམ་གསུམ་གཉེན་གྱིས་ཤིག༔ ས་མ་ཡ༔ ཟབ་རྒྱ༔ གསང་རྒྱ༔ སྐུ་གསུང་ཐུགས་ཀྱི་རྒྱ༔ ཌཱཀྐིའི་རྒྱ༔ ཞེས་པ་རིག་འཛིན་ནང་སྒྲུབ་ཟབ་མོ་འདི་ཡང་པདྨ་ཐུབ་བསྟན་བཟང་པོས་བསྐུལ་ངོར༔ སུ་ཁའི་མིང་གིས་འཁྲུལ་སྣང་མཁའ་འགྲོའི་སྙན་བརྒྱུད་ལས་དག་པར་བྲིས་པ་དགེའོ།། ཐུན་མཚམས་མཆོད་བསྟོད་ནི༔ ཨོཾ་གུ་རུ་བིདྱཱ་དྷ་ར་ས་པཱ་རི་ཝ་ར་བཛྲ་ཨརྒྷཾ༴ སོགས༔ ཤབྡ་གུ་རུ་སརྦ་པཱུ་ཛ་ཧོཿ ཧྲཱིཿ སྐྱེ་འགག་འགྱུར་མེད་བདེ་གཤེགས་ཡོངས་འདུས་རྗེ༔ མ་ལུས་འགྲོ་བའི་སྐྱབས་མགོན་པདྨ་འབྱུང༔ སྐུ་གསུང་ཐུགས་ཡོན་ཕྲིན་ལས་མ་ལུས་དང༔ དཀྱིལ་འཁོར་ ༡༡༥༽ ལྷ་ཚོགས་རྣམས་ལ་ཕྱག་འཚལ་བསྟོད༔ མཆོག་ཐུན་དངོས་གྲུབ་མ་ལུས་བསྩལ་དུ་གསོལ༔ འགྲོ་ཀུན་རྣམ་མཁྱེན་སངས་རྒྱས་འཐོབ་པར་ཤོག༔ ཅེས་པ་སྤྲང་མོའི་རྫུན་རིས་སོ། ༡༡༦༽