༧༣༽ ཆོས་ཉིད་མཁའ་འགྲོའི་གསང་མཛོད་ལས༔ རིག་འཛིན་འདུས་པའི་སྒྲུབ་ཐབས་ཡིད་བཞིན་ནོར་བུ་ཤིན་ཏུ་ཟབ་པའི་མན་ངག་བཞུགས༔ ༧༤༽ ན་མོ་པདྨ་ཀཱ་ར་ཡེ༔ ཨོ་རྒྱན་རྡོ་རྗེ་འཆང་ལ་འདུད༔ དུས་གསུམ་སངས་རྒྱས་གུ་རུ་རྗེ༔ མཚོ་སྐྱེས་རྡོ་རྗེ་སྤྲུལ་པའི་སྐུ༔ སྒྲུབ་ཐབས་ཡིད་བཞིན་ནོར་བུ་ནི༔ སྐལ་ལྡན་བུ་ཡི་དོན་དུ་བསྟན༔ དབེན་ཞིང་དགའ་བའི་གནས་མཆོག་ཏུ༔ སྤྲོས་བཅས་རྩ་གསུམ་གཏོར་མ་དང༔ ཕྱི་ནང་གསང་མཆོད་ལ་སོགས་བཤམས༔ སྤྲོས་མེད་རྣལ་འབྱོར་རང་དང་བསྟུན༔ སྐལ་ལྡན་བུ་ཡིས་ཉམས་སུ་ལོངས༔ ས་མ་ཡ༔ འདི་ལ་སྦྱོར་དངོས་རྗེས་གསུམ་ལས༔ དང་པོ་སྦྱོར་བ་སྔོན་འགྲོའི་རིམ་པ་ལ༔ དེ་ནས་སྐྱབས་སུ་འགྲོ་བ་ནི༔ ན་མོ༔ ཀ་དག་སྐྱེ་མེད་ཆོས་ཀྱི་སྐུ༔ རང་རིག་ངོ་བོ་བླ་མ་ལ༔ ཐ་དད་མེད་པར་སྐྱབས་སུ་མཆི༔ འཁྲུལ་པའི་སྡུག་བསྔལ་མཚོ་ལས་སྐྱོབས༔ ༧༥༽ ལན་གསུམ་དང༔ དེ་ནས་སེམས་བསྐྱེད་པ་ནི༔ ཧོཿ གཉིས་སྣང་ལམ་གོལ་སེམས་ཅན་རྣམས༔ རང་བྱུང་ཡེ་ཤེས་རྟོགས་པའི་ཕྱིར༔ སྨོན་འཇུག་དོན་དམ་བྱང་ཆུབ་སེམས༔ དམ་པ་བདག་གིས་བསྐྱེད་པར་བགྱི༔ ཀུན་བཟང་ཡེ་ཤེས་དོན་རྟོགས་ཤོག༔ ལན་གསུམ་གྱིས་རང་རྒྱུད་སྦྱངས༔ དེ་ནས་ཡན་ལག་བདུན་པ་ནི༔ ཧོཿ རིག་འཛིན་འདུས་པའི་དཀྱིལ་འཁོར་དུ༔ མ་བཅོས་གཉུག་མའི་ཕྱག་འཚལ་ལོ༔ དངོས་འབྱོར་ཡིད་སྤྲུལ་མཆོད་པ་འབུལ༔ མི་དགེ་ཉེས་ལྟུང་ཅི་བསགས་བཤགས༔ རང་གཞན་དགེ་ལ་ཡི་རང་ངོ༔ ཟབ་རྒྱས་ཆོས་ཀྱི་འཁོར་ལོ་བསྐོར༔ རྒྱལ་ཀུན་མྱ་ངན་མི་འདའ་བཞུགས༔ ༧༦༽ འགྲོ་རྣམས་བྱང་ཆུབ་ཐོབ་ཕྱིར་བསྔོ༔ ཚོགས་བསགས་མཎྜལ་ནི༔ ཏྲཱྃ༔ ཕྱི་ཡི་མཎྜལ་སྣང་སྲིད་ལོངས་སྤྱོད་དང༔ ནང་གི་མཎྜལ་རང་ལུས་ཕུང་ཁམས་བཅས༔ གསང་བ་རིག་སྟོང་འོད་གསལ་མཎྜལ་བཀོད༔ སྐུ་གསུམ་རིགས་འདུས་དཀྱིལ་འཁོར་ལྷ་ལ་འབུལ༔ བཞེས་ནས་རིག་འཛིན་མཆོག་གི་དངོས་གྲུབ་སྩོལ༔ ཏྲཾ་གུ་རུ་རཏྣ་མཎྜ་ལ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྃ༔ དེ་ནས་བཀའ་བསྒོ་བ་ནི༔ ཧཱུྃ་ཧྲཱིཿ བདག་ཉིད་དཔལ་ཆེན་པདྨ་ཧེ་རུ་ཀ༔

ལོག་འདྲེན་འབྱུང་པོ་འདུལ་བའི་དཔའ་བོ་ཆེ༔ བླ་མེད་གསང་བའི་དཀྱིལ་འཁོར་ཆེན་པོ་འདིར༔ བགེགས་དང་ལོག་པར་འདྲེན་པའི་གདོན་ཚོགས་རྣམས༔ འདོད་ཡོན་ལྔ་ལྡན་གཏོར་སྐྱུ་འདི་ལོངས་ལ༔ ཡང་དག་གསང་བའི་གནས་འདིར་མ་འདུག་པར༔ རྒྱ་མཚོ་ཆེན་པོའི་ཕ་མཐར་ཕྱིར་དེངས་ཤིག༔ གལ་ཏེ་མི་འགྲོ་འདི་རུ་འདུག་གྱུར་ན༔ དཔལ་ཆེན་སྤྲུལ་པའི་ཁྲོ་ཚོགས་སྐར་ལྟར་འཁྲིགས༔ མཚོན་ཆའི་ཆར་ཕབས་བགེགས་ཚོགས་རྡུལ་དུ་བརླག༔ དེ་བས་མ་གནས་ད་ལྟ་ཕྱིར་དེངས་ཤིག༔ ཨོཾ་ཧྲཱིཿཔདྨ་ཀྲོ་དྷ་ཧྱ་གྲཱྀ་ཝ་ཧུ་

ལུ་ཧུ་ལུ་ཧྃའུ་ཕཊ༔ ཨོཾ་སུཾ་བྷ་ནི༴ སོགས་དྲག་སྔགས་བརྗོད༔ དེ་ནས་སྲུང་འཁོར་ནི༔ ༧༧༽ ཧཱུྃ་ཧྲཱིཿ ཀ་དག་སྤྲོས་བྲལ་གཞི་ཀློང་ནས༔ སྐྱེ་འགག་འགྱུར་མེད་ཆོས་ཉིད་དབྱིངས༔ ཡེ་ཤེས་ལྔ་ལྡན་གུར་ཁང་ནིཿ ཕྱི་ནང་བར་མེད་ཆེན་པོར་གནས༔ གཉིས་སྣང་བགེགས་ཀྱིས་གླགས་མི་རྙེད༔ བསྲུང་བའི་རྡོ་རྗེའི་གུར་དུ་གྱུར༔ བཛྲ་རཏྣ་པདྨ་ཀརྨ་ཏིག་སྣ་ཛྭ་ལ་བྷྲཱུྃ་བཛྲ་རཀྵ་ཧཱུྃ༔ དེ་ནས་བརྡ་སྒོ་དབྱེ་བ་ནི༔ ཧཱུྃ་ཧྲཱིཿ རང་རིག་རྩལ་སྣང་མ་འགགས་པ༔ འཁོར་འདས་ཆོས་ཀུན་སྒྱུ་མའི་གར༔ གཉིས་མེད་མཉམ་པ་ཆེན་པོའི་ངང༔ སྣང་རྟོག་ཆོས་ཀུན་བརྡ་སྒོ་དབྱེ༔ བྷྲཱུྃ་མཎྜ་ལ་པྲ་ཝེ་ཤ་ཡ་ཧོཿ དེ་ནས་བརྡ་ཕྱག་འཚལ་བ་ནི༔ ན་མོ༔ གཞི་དབྱིངས་འགྱུར་མེད་འོད་གསལ་ཀློང༔ ལྷུན་གྲུབ་ཡེ་ཤེས་སྟོང་གསལ་ཆེ༔ ཡེ་ནས་ལྷ་དང་འདུ་འབྲལ་མེད༔ གཉུག་མའི་ཀློང་དུ་ཕྱག་བགྱིའོ༔ ན་མོ་གུ་རུ་ན་མ་ཏེ་ཧཱུྃ༔ དེ་ནས་དམ་བཟུང་ནི༔ ཧཱུྃ་ཧྲཱིཿ རང་རིག་སྐུ་གསུམ་དོན་གྱི་ལྷའི༔ རང་ཞལ་སོ་མར་མཇལ་བའི་ཕྱིར༔ རིག་འཛིན་འདུས་པའི་ལྷ་ཚོགས་རྣམས༔ སྲོག་གི་གཏེར་བཟུང་ཡི་དམ་བཅའ༔ འགྱུར་མེད་ཆེན་པོའི་རྒྱས་གདབ་བོ༔ ཅིཏྟ་བཛྲ་ས་མ་ཡ་ཨ༔ དེ་ནས་བྱིན་འབེབས་ནི༔ ཧཱུྃ་ཧྲཱིཿ ༧༨༽ བྱིན་ཆེན་ངོ་མཚར་གནས་ཀྱི་མཆོག༔ འོག་མིན་ཆོས་དབྱིངས་ཞིང་ཁམས་ནས༔ སངས་རྒྱས་ཀུན་གྱི་མེས་ཆེན་པོ༔ ཀུན་བཟང་ཡབ་ཡུམ་བྱིན་ཆེན་ཕོབས༔ བྱིན་ཆེན་ངོ་མཚར༴ ཡེ་ཤེས་ལྔ་ཀློང་ཞིང་ཁམས་ནས༔ རིགས་ལྔ་ཡབ་ཡུམ་བྱིན་ཆེན་ཕོབས༔ བྱིན་ཆེན་ངོ་མཚར༴ མི་མཇེད་སྤྲུལ་པའི་ཞིང་ཁམས་ནས༔ དགའ་རབ་ཤྲཱི་སེང་བཱི་མ་ལ༔ འཇམ་དཔལ་བཤེས་གཉེན་པདྨ་འབྱུང༔ ཡེ་ཤེས་མཚོ་རྒྱལ་བཻ་རོ་སོགས༔ སྤྲུལ་པ་སྐུ་ཡིས་བྱིན༴ བྱིན་ཆེན་ངོ་མཚར༴ ཐེག་པ་དགུ་ཡི་ཞིང་ཁམས་ནས༔ ཡི་དམ་ཞི་ཁྲོ་གཙོ་དང་འཁོར༔ དཀྱིལ་འཁོར་ལྷ་ཚོགས་བྱིན་ཆེན༴ བྱིན་ཆེན་ངོ་མཚར༴ གནས་ཡུལ་ཉེར་བཞིའི་ཞིང་ཁམས་ནས༔ འབུམ་ཕྲག་དཔའ་བོ་མཁའ་འགྲོ་དང༔ གནས་གསུམ་མཁའ་འགྲོས་བྱིན༴

བྱིན་ཆེན་ངོ་མཚར༴ རང་བཞིན་དུར་ཁྲོད་ཞིང་ཁམས་ནས༔ ཆོས་སྐྱོང་ཕོ་རྒྱུད་མོ་རྒྱུད་སོགས༔ དམ་ཅན་རྒྱ་མཚོས་བྱིན༴ བྱིན་ཆེན་མངའ་བའི་རྒྱལ་རྣམས་ཀྱི༔ ཐུགས་རྗེའི་ཀློང་ནས་བྱིན་ཆེན་ཕེབས༔ སྣང་བ་ལྷ་རུ་ཤར་བ་དང༔ ཡུལ་སྣང་ཞིང་ཁམས་རོལ་པར་འཕོས༔ འབྱུང་བ་ལྔ་ཡི་སྒྲ་རྣམས་ཀུན༔ ཆོས་ཉིད་རང་སྒྲར་ ༧༩༽བྱིན་གྱིས་རློབས༔ སྐུ་གསུམ་རྡོ་རྗེའི་དཀྱིལ་འཁོར་ནས༔ གསང་གསུམ་ཡེ་ཤེས་བྱིན་ཆེན་ཕོབས༔ སྒྲུབ་མཆོག་སྒོ་གསུམ་སྨིན་པར་མཛོད༔ མཆོག་ཐུན་དངོས་གྲུབ་འཐོབ་པ་དང༔ རིག་འཛིན་རྣམ་བཞིའི་ས་བརྙེས་ཤིང༔ གཞོན་ནུ་བུམ་སྐུར་སངས་རྒྱས་ཤོག༔ ཨོཾ་གུ་རུ་བིདྱཱ་དྷ་ར་བཛྲ་ས་མ་ཡ་ཛ་ཛཿ ཨ་ཝེ་ཤ་ཡ་ཨ༔ དེ་ནས་མཆོད་པ་བྱིན་བརླབ་ནི༔ ཧཱུྃཿ སྣང་སྲིད་གཉིས་བསྡུས་ཆོས་རྣམས་ཀུན༔ ཀུན་བཟང་མཆོད་པ་བླ་ན་མེད༔ འདོད་ཡོན་ལྔ་ཡི་ཉེ་བར་སྤྱོད༔ བསམ་མི་ཁྱབ་པའི་མཆོད་སྤྲིན་གྱིས༔ བདེ་གཤེགས་ཞིང་ཀུན་གང་བར་གྱུར༔ མ་ཧཱ་སརྦ་པཱུ་ཛ་ཧོཿ དེ་ནས་བཤགས་པ་ནི༔ ཧོ༔ རང་རིག་ལྷ་དང་གཉིས་སུ་མེད༔ གཉིས་སུ་འཛིན་པའི་སྒྲིབ་པ་ཀུན༔ ཆོས་དབྱིངས་ཡེ་ཤེས་ཆེན་པོའི་ངང༔ རང་བྱུང་བདེ་ཆེན་ལྷ་ལ་བཤགས༔ བཛྲ་ས་མ་ཡ་ཤུདྡྷེ་ཨ༔ གཉིས་པ་དངོས་གཞི་ཏིང་འཛིན་རྣམ་གསུམ་ནི༔ ཧཱུྃ་ཧྲཱིཿ ཀ་དག་ཟང་ཐལ་སྐྱེ་མེད་སྟོང་པའི་མཁའ༔ སྤྲོས་པའི་ཆོས་ཀྱི་མཚན་མ་ཡེ་ནས་འདས༔ མ་བཅོས་བློ་འདས་གཉུག་མའི་རང་བཞིན་དུ༔ ཡེ་ཤེས་སྣང་བ་མ་འགགས་སྙིང་རྗེའི་རྩལ༔ ༨༠༽ཐུགས་རྗེ་སྒྱུ་མའི་རོལ་པ་བསམ་མི་ཁྱབ༔ རྒྱུ་ཡི་ས་བོན་ཨེ་ཡཾ་ཁཾ་སུཾ་རཾ༔ བྷྲཱུྃ་འཕྲོས་མ་དག་འབྱུང་ལྔ་གནས་སུ་དག༔ ཡེ་ནས་སངས་རྒྱས་ལྔ་ཡི་རང་བཞིན་ཤར༔ སྐད་ཅིག་བྷྲཱུྃ་ཡིག་ཡོངས་སུ་གྱུར་པ་ལས༔ རང་བྱུང་ཚད་ལྡན་གཞལ་ཡས་ཁང་ཆེན་པོ༔ གྲུ་བཞི་སྒོ་བཞི་རྟ་བབས་བརྒྱད་དང་ལྡན༔ ཆོས་འཁོར་གདུགས་ཏོག་རྒྱལ་མཚན་བ་དན་དང་ཿ ཉི་ཟླའི་རྒྱན་དང་དྲིལ་གཡེར་ཅོད་པཎ་མཛེས༔ རི་དྭགས་ཆོས་ཉན་ཆོས་འཁོར་མ་ལུས་ལྡན༔ ལྷུན་གྲུབ་གཞལ་ཡས་ཁང་པ་མཚན་ཉིད་རྫོགས༔

དེ་དབུས་ཐུགས་སྲོག་ཧྲཱིཿཡིག་ཡོངས་གྱུར་ལས༔ འོད་ཟེར་འཕྲོ་འདུས་དོན་གཉིས་བྱས་ཚུར་འདུས༔ སྐད་ཅིག་རང་རིག་རིགས་ཀུན་ཁྱབ་བདག་མཆོག༔ ཨོ་རྒྱན་མཚོ་སྐྱེས་རྡོ་རྗེ་སྤྲུལ་པའི་སྐུ༔ སྐུ་མདོག་དཀར་ལ་དམར་བའི་མདངས་ཆགས་པ༔ སྣང་སྲིད་ཟིལ་གནོན་ཞལ་གཅིག་ཕྱག་གཉིས་ལྡན༔ སྤྱན་གཉིས་བར་སྣང་འབྲུ་ཚུགས་དབྱིངས་སུ་གཟིགས༔ ཕྱག་གཡས་རྡོ་རྗེ་རྩེ་དགུ་ནམ་མཁར་ཕྱར༔ གཡོན་པས་བྷནྡྷ་ཐོད་བུམ་ལྟེ་བར་འཛིན༔ སྐུ་ལ་ནང་གོས་ཕོད་ཀ་འདུང་མ་གསོལ༔ ༨༡༽ ཟ་འོག་བེར་དང་ཆོས་གོས་རྣམ་གསུམ་གསོལ༔ འཁོར་འདས་མཉམ་ཉིད་ཐེག་གསུམ་ཡོན་ཏན་རྫོགས༔ ཞབས་གཉིས་རྒྱལ་པོ་རོལ་སྟབས་སག་ལྷམ་མནབས༔ མཆན་གཡོན་གསང་ཡུམ་ཁ་ཊྭཱྃ་རྣམ་པར་བརྟེན༔ ཡེ་ཤེས་འཇའ་འོད་ལྔ་ལྡན་ཀློང་ན་བཞུགས༔ འཁོར་དུ་དཔལ་ཆེན་གྲུབ་པའི་རིག་འཛིན་བརྒྱད༔ ཧེ་རུ་ཀ་དཔལ་བརྟུལ་ཞུགས་ཆ་ལུགས་ངོམས༔ ཞལ་གཅིག་ཕྱག་གཉིས་རྡོ་རྗེ་ཐོད་པ་བསྣམས༔ སྟག་ཤམ་སྨད་དཀྲིས་རུས་རྒྱན་སྒོམ་ཐག་གསོལ༔ དབུ་སྐྲ་ཐོར་ཅོག་ཐོད་སྐམ་རྩེ་བྲན་མཛེས༔ ཞབས་གཉིས་རོལ་སྟབས་འཇའ་འོད་འཁྱིལ་ཀློང་བཞུགས༔ རིགས་ཀྱི་བདག་པོ་སྣང་བ་མཐའ་ཡས་དང༔ རྗེ་འབངས་ཉེར་ལྔ་རྒྱལ་ཆེན་སྡེ་བཞི་སོགས༔ ལྷ་རྣམས་མཁའ་ལ་འཇའ་ཚོན་བཞིན་དུ་གསལ༔ མ་བསྒོམ་གསལ་སྟོང་ཆེན་པོའི་ངང་ཉིད་དུ༔ གཙོ་དང་འཁོར་གྱི་རྣམ་པར་ཤར་བའི་ལྷ༔ གསལ་ལ་དེར་འཛིན་མེད་པའི་ངང་དུ་བསྒོམ༔ གནས་གསུམ་རྡོ་རྗེའི་འབྲུ་གསུམ་ལས༔ འོད་འཕྲོས་སྐུ་གསུམ་ཞིང་ཁམས་ནས༔ ཡེ་ཤེས་ལྷ་ཚོགས་མ་ལུས་པ༔ རིགས་ཀྱི་སྤྱི་དཔལ་རྣམ་པ་རུ༔ སྤྱན་དྲངས་ ༨༢༽དམ་ཚིག་དབྱེར་མེད་བསྟིམ༔ ཛཿཧཱུྃ་བྃ་ཧོཿ དེ་ནས་སྤྱན་དྲང་བ་ནི༔ ཧཱུྃ་ཧྲཱིཿ སྔོན་གྱི་བསྐལ་པའི་དང་པོ་ལ༔ ཨོ་རྒྱན་ཡུལ་གྱི་ནུབ་བྱང་མཚམས༔ དྷ་ན་ཀོ་ཤའི་མཚོ་གླིང་དུ༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་བསྒྲུབ་ཕྱིར༔

བྱིན་གྱིས་རློབ་ཕྱིར་གཤེགས་སུ་གསོལ༔ ཧཱུྃ་ཧྲཱིཿ རང་བཞིན་དག་པ་ཆོས་དབྱིངས་ཞིང་ཁམས་ནས༔ ཀ་དག་སྤྲོས་བྲལ་བླ་མ་གཤེགས་སུ་གསོལ༔ རྩལ་སྣང་མ་འགགས་ལོངས་སྐུའི་ཞིང་ཁམས་ནས༔ རིག་སྟོང་བརྗོད་བྲལ་བླ་མ་གཤེགས་སུ་གསོལ༔ ཐུགས་རྗེ་འགྲོ་འདུལ་སྤྲུལ་སྐུའི་ཞིང་ཁམས་ནས༔ ཕྱོགས་མེད་དོན་གྱི་བླ་མ༴ མཉམ་ཉིད་བརྡལ་ཁྱབ་ཆེན་པོའི༴ རིག་འཛིན་པདྨ་ཐོད་ཕྲེང་གཤེགས༴ བདེ་སྟོང་ཡེ་ཤེས་མཆོག་གི༴ ཡེ་ཤེས་མཁའ་འགྲོའི་ལྷ་ཚོགས༴ ཚོགས་བརྒྱད་གནས་སུ་དག་པའི་དུར་ཁྲོད་ནས༔ གྲུབ་བརྙེས་རིག་འཛིན་རྣམ་བརྒྱད༴ ཐེག་པ་དགུ་ཡི་དཀྱིལ་འཁོར་གཞལ་ཡས་ནས༔ ཡི་དམ་ཞི་ཁྲོའི་ལྷ་ཚོགས༴ གནས་ཡུལ་སྐྱོང་ཞིང་བཀའ་དམ་གནས་པ་ཡི༔ བསྟན་སྲུང་ཆོས་སྐྱོང་འཁོར་བཅས༴ རྣལ་འབྱོར་སྒོ་གསུམ་བྱིན་རློབས་ ༨༣༽ཉམས་རྟོགས་སྤོར༔ གཉིས་འཛིན་བག་ཆགས་སྒྲིབ་གཉིས་སྦྱང་དུ་གསོལ༔ ཟང་ཐལ་བརྗོད་མེད་རིག་དབྱིངས་མངོན་གྱུར་ནས༔ མཆོག་དང་ཐུན་མོང་དངོས་གྲུབ་བསྩལ་དུ་གསོལ༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛ་ཛཿ ཧྲཱིཿམ་ཧ་རི་ནི་ས་ར་ཙ་ཧྲཱིཿཡ་ཙིཏྟ་ཧྲིཾ་ཧྲིཾ་ཛ་ཛཿ ཕེཾ་ཕེཾ༔ ཧྲིང་ཧྲིང་ཛཿ དེ་ནས་བཞུགས་གསོལ་ནི༔ ཧཱུྃ་ཧྲཱིཿ དམ་ཚིག་རྟེན་དང་གཉིས་མེད་པར༔ འོད་གསལ་ཆོས་སྐུའི་ངང་ཉིད་དུ༔ རིག་སྟོང་བརྗོད་བྲལ་ཡེ་ཤེས་ལྷ༔ དབྱེར་མེད་འུབ་ཆུབ་ངང་དུ་བཞུགས༔ བཛྲ་ས་མ་ཡ་ཏིཥྛ་ལྡན༔ དེ་ནས་་ཕྱག་འཚལ་བ་ནི༔ ན་མོ༔ རང་རིག་རང་བྱུང་འཁྲུལ་བྲལ་དབྱིངས༔ གཏད་མེད་རྒྱ་ཡན་ལྟ་བའི་ངང༔ རྩོལ་མེད་རང་གསལ་སྒོམ་པ་ཆེ༔ ཤར་གྲོལ་གཉིས་མེད་ཡེ་ཕྱག་འཚལ༔ ན་མོ་གུ་རུ་ན་མ་ཏེ་ཧཱུྃ༔ དེ་ནས་ཕྱི་མཆོད་ནི༔ ཧྲཱིཿ སྣང་སྲིད་དག་མཉམ་ཆེན་པོའི་ངང༔ རང་བྱུང་མཚན་ལྡན་སྣོད་ནང་དུ༔ མཆོད་ཡོན་ཞབས་བསིལ་མེ་ཏོག་སྤོས༔ སྣང་གསལ་མར་མེ་དྲི་ཆབ་དང༔ སྣང་གསལ་མར་མེ་དྲི་ཆབ་དང༔ ཞལ་ཟས་ ༨༤༽རོལ་མོ་སྙན་དབྱངས་ཀྱིས༔ རིག་འཛིན་འདུས་པའི་ལྷ་ལ་འབུལ༔

བཞེས་ནས་མཆོག་ཐུན་དངོས་གྲུབ་སྩོལ༔ ཨོཾ་གུ་རུ་བིདྱཱ་དྷ་ར་ས་པཱ་རི་ཝ་ར་བཛྲ་ཨརྒྷཾ༴ སོགས༔ ཤཔྡ་སརྦ་པཱུ་ཛ་ཧོཿ དེ་ནས་ནང་མཆོད་ནི༔ ཧྲཱིཿ དབང་པོ་ཡུལ་དྲུག་དགྱེས་སྐོང་རྫས༔ གཟུགས་སྒྲ་དྲི་རོ་རེག་བྱ་ཆོས༔ རང་བཞིན་སྤྲུལ་པའི་ལྷ་མོ་ཡིས༔ རིག་འཛིན་འདུས་པའི་ལྷ་ལ་འབུལ༔ བཞེས་ནས་མཆོག་ཐུན་དངོས་གྲུབ་སྩོལ༔ ཨོཾ་གུ་རུ་བིདྱཱ་དྷ་ར་ས་པཱ་རི་ཝ་ར་རཱུ་པ་ཤཔྡ༴ སོགས༔ སྤརྴེ་པཱུ་ཛ་ཧོཿ དེ་ནས་གསང་མཆོད་ནི༔ ཧྲཱིཿ ཉོན་མོངས་མ་སྤང་གནས་དག་པའི༔ དབྱིངས་དང་ཡེ་ཤེས་གཉིས་སུ་མེད༔ བདེ་སྟོང་གར་སྒྱུར་རིག་མ་ལྔ༔ རྒྱལ་བའི་སྐུ་གསུང་ཐུགས་ཡོན་ཏན༔ ཕྲིན་ལས་ལྔ་ལ་གུས་པ་ཡིས༔ རིག་འཛིན་འདུས་པའི་ལྷ་ལ་འབུལ༔ བཞེས་ནས་མཆོག་ཐུན་དངོས་གྲུབ་སྩོལ༔ ཨོཾ་གུ་རུ་བིདྱཱ་དྷ་ར་ས་པཱ་རི་ཝར་མུ་དྲ་གུ་ཧྱ་པཱུ་ཛ་ཧོ༔ དེ་ནས་སྨག་རཀ་གཏོར་མཆོད་ནི༔ ཧྲཱིཿ རྩ་བརྒྱད་སྟོང་སྦྱར་བདུད་རྩི་སྨན༔ ཉོན་མོངས་གནས་་དག་རཀྟ་དང༔ བརྗིད་ལྡན་རོ་མཆོག་བྷ་ལིཾ་ཏ༔ རིག་འཛིན་འདུས་པའི་ལྷ་ལ་ ༨༥༽འབུལ༔ བཞེས་ནས་མཆོག་ཐུན་དངོས་གྲུབ་སྩོལ༔ ཨོཾ་གུ་རུ་བིདྱཱ་དྷ་ར་ས་པཱ་རི་ཝ་ར་པཉྩ་ཨ་མྲྀ་ཏ་རཀྟ་བྷ་ལིཾ་ཏ་སརྦ་པཱུ་ཛ་ཁཱ་ཧིཿ དེ་ནས་སྦྱོར་མཆོད་ནི༔ ཧྲཱིཿ སྣང་སྟོང་དབྱེར་མེད་བདེ་བ་ཆེ༔ ཐབས་དང་ཤེས་རབ་ཟུང་འཇུག་ངང༔ མཉམ་པར་སྦྱར་བའི་མཆོད་པ་འདི༔ རིག་འཛིན་འདུས་པའི་ལྷ་ལ་འབུལ༔ བཞེས་ནས་མཆོག་ཐུན་དངོས་གྲུབ་སྩོལ༔ ཨོཾ་གུ་རུ་བིདྱཱ་དྷ་ར་ས་པཱ་རི་ཝ་ར་མ་ཧཱ་སུ་ཁ་པཱུ་ཛ་ཧོ༔ དེ་ནས་སྒྲོལ་མཆོད་ནི༔ ཧཱུྃ་ཧྲཱིཿ སྲིད་པ་ཨེ་ཞལ་འབར་བའི་ཀློང༔ མ་རིག་གཉིས་སྣང་ཨ་མུ་ཀ༔ མཚན་བཅས་མཚན་མེད་དབྱིངས་སུ་བསྒྲལཿ རིག་སྟོང་ལྷ་ཚོགས་ཞལ་དུ་འབུལ༔ བཞེས་ནས་མཆོག་ཐུན་དངོས་གྲུབ་སྩོལ༔ ཨོཾ་གུ་རུ་བིདྱཱ་དྷ་ར་ཀྲོ་དྷ་ཨ་མུ་ཀ་ག་ཎ་ཙཀྲ་པཱུ་ཛ་ཁཱ་ཧི༔ དེ་ནས་དེ་བཞིན་ཉིད་མཆོད་ནི༔ ཧྲཱིཿ རང་རིག་དག་པ་ཆོས་སྐུའི་ངང༔ སྣ་ཚོགས་རང་རྩལ་མ་འགགས་པ༔ གཉིས་མེད་བདེ་བ་ཆེན་པོ་རུ༔

མཆོད་ཡུལ་མཆོད་བྱ་དམིགས་མེད་མཆོད༔ ཨོཾ་གུ་རུ་བིདྱཱ་དྷ་ར་གུ་ཧྱ་ཛྙཱ་ན་སརྦ་པཱུ་ཛ་ཏེ་ན་ཧཱུྃ་ཏེ་ཏེ་ཏེ་ཧཱུྃ་པཱ་ན་པེཾ་པཱུ་ཛ་ ༨༦༽ཁཱ་ཧིཿ དེ་ནས་བསྟོད་པ་ནི༔ ཧཱུྃ་ཧྲཱིཿ མ་བཅོས་སྤྲོས་བྲལ་བླ་མ་ཆོས་ཀྱི་སྐུ༔ བདེ་ཆེན་ལོངས་སྤྱོད་བླ་མ་ཆོས་ཀྱི་རྗེ༔ པད་སྡོང་ལས་འཁྲུངས་བླ་མ་སྤྲུལ་པའི་སྐུ༔ སྐུ་གསུམ་རིག་འདུས་རྗེ་ལ་ཕྱག་འཚལ་བསྟོད༔ ཆོས་ཉིད་ངང་ལས་གཡོ་མེད་གཟུགས་ཀྱི་སྐུ༔ འགྲོ་བའི་མུན་སེལ་མཚན་དང་དཔེ་བྱད་རྫོགས༔ མཐོང་བ་དོན་ལྡན་གུ་རུའི་སྐུ་ལ་བསྟོད༔ གསུང་དབྱངས་མི་ཟད་ཡན་ལག་དྲུག་ཅུའི་སྒྲས༔ དོན་དམ་སྐྱེ་མེད་ཆོས་ཀྱི་རང་སྒྲ་ལྡན༔ འགག་མེད་ཚངས་དབྱངས་གུ་རུའི་གསུང་ལ་བསྟོད༔ སྨྲ་བསམ་བརྗོད་འདས་བློ་བྲལ་དགོངས་པ་ཆེ༔ རིག་སྟོང་འགྱུར་མེད་དུས་གསུམ་ས་ལེར་གཟིགས༔ རྡོ་རྗེ་བདུན་ལྡན་གུ་རུའི་ཐུགས་ལ་བསྟོད༔ གང་འདུལ་འགྲོ་བའི་རེ་སྐོང་འདོད་པ་སྒྲུབ༔ སྣ་ཚོགས་ཐབས་ཀྱིས་བསྟན་པའི་སྲོག་ཤིང་འཛིན༔ མ་ཧཱ་གུ་རུའི་ཡོན་ཏན་ཕྱག་འཚལ་བསྟོད༔ ལས་བཞི་དབང་མཛད་ཕྲིན་ལས་ལྷུན་གྱིས་གྲུབ༔ རྒྱལ་བསྟན་འཛིན་ཞིང་བདུད་སྲིན་གནོད་པ་ཟློག༔ ལྷ་འདྲེ་དམ་བཏགས་གསང་སྔགས་བསྟན་གཞི་བཙུགས༔ མ་ཧཱ་གུ་རུའི་ཕྲིན་ལས་ཕྱག་འཚལ་བསྟོད༔ ཚོགས་ཡུལ་གནས་དག་རང་བྱུང་དུར་ཁྲོད་བརྒྱད༔ ཟབ་རྒྱས་དགོངས་པའི་གྲུབ་བརྙེས་དཔལ་སྤྱོད་པ༔ ཧེ་རུ་ཀ་དཔལ་རིག་འཛིན་བརྒྱད་ ༨༧༽ལ་བསྟོད༔ དཀྱིལ་དང་འཁོར་གྱི་རྣམ་པར་ཤར་བའི་ལྷ༔ ཞི་དང་ཁྲོ་བོའི་རོལ་གར་སྣ་ཚོགས་སྟོན༔ ཡི་དམ་ལྷ་ཚོགས་རྣམས་ལ་ཕྱག་འཚལ་བསྟོད༔ བདེ་སྟོང་ཡེ་ཤེས་བསྐྱེད་ཅིང་དངོས་གྲུབ་བརྙེས༔ འབུམ་ཕྲག་མཁའ་འགྲོའི་ཚོགས་ལ་ཕྱག་འཚལ་བསྟོད༔ དུད་ཁྲོད་གནས་ཡུལ་ཀུན་གྱི་གཉེར་འཛིན་པ༔ དམ་ཅན་གཏེར་བདག་རྣམས་ལ་ཕྱག་འཚལ་བསྟོད༔ དེ་ནས་བཤགས་པ་ནི༔ ཧོཿ བདག་རྟོག་གཉིས་སྣང་འཁྲུལ་དབང་གིས༔ གསང་སྔགས་གཞུང་བཞིན་མ་བྱས་པའི༔ ཉམས་ཆག་ཉེས་ལྟུང་ཅི་བསགས་པ༔

དཀྱིལ་འཁོར་ལྷ་ཚོགས་སྤྱན་སྔར་བཤགས༔ ཨོཾ་གུ་རུ་བཛྲ་སཏྭ༴ སོགས། ཨཱཿ དེ་ནས་འཛབ་ནི༔ ཧཱུྃ༔ བདག་ཉིད་རིག་འདུས་ཧེ་རུ་ཀའི༔ ཐུགས་སྲོག་ཧཱུྃ་ཡིག་ས་བོན་མཐར༔ སྔགས་ཕྲེང་གཡས་སུ་འཁོར་བ་ལས༔ འོད་ཟེར་འཕྲོ་འདུས་དོན་གཉིས་བྱས༔ སྣང་གྲགས་ལྷ་སྔགས་ཆོས་སྐུའི་ངང༔ ཡེ་ནས་དག་པ་ཆེན་པོ་རུ༔ མ་ཡེངས་མི་བསྒོམ་གཟེར་གྱིས་ནི༔ ཁྱེར་སོ་གསུམ་ལྡན་ངང་དུ་བཟླས༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཞེས་པ་ཏིང་འཛིན་གསལ་བའི་ངང༔ བྱེ་བ་བཟླས་པས་དངོས་གྲུབ་བརྙེས༔ དོན་གཉིས་འགྲུབ་པར་ཐེ་ཚོམ་མེད༔ ས་མ་ཡ༔ རང་ཉིད་རིག་འདུས་ཀྱི་གནས་ལྔའི་ ༨༨༽རྩ་འཁོར་ཐམས་ཅད་དུ་ཡིད་དམ་རྒྱུད་སྡེའི་ལྷ་ཚོགས་ཐམས་ཅད་བཀྲ་ལམ་མེར་གསལ་བའི་ཐུགས་སྲོག་ཧཱུྃ་ཡིག་ལས་འོད་ཟེར་འཕྲོས་པས་རྒྱལ་བ་ཐམས་ཅད་ཡེ་ཤེས་ཡོན་ཏན་མཐུ་སྟོབས་ནུས་པ་ཐམས་ཅད་ལ་མངའ་བརྙེས་ཤིང་སྣང་གྲགས་རིག་གསུམ་ཐམས་ཅད་དག་མཉམ་ཆེན་པོར་ཤར་བར་བསམས༔ ཨོཾ་ཨཱཿཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛཿསིདྡྷི་ཕ་ལ་ཧཱུྃ་ཨཱཿ ཞེས་པ་སྒྲུབ་སྔགས་ཁྲི་ཚོ་གསུམ་གྱིས་འགྲུབ༔ རྟགས་མཚན་མི་འགྱང་ངེས་པར་གསལ༔ ས་མ་ཡ༔ རང་ཉིད་རིག་འདུས་སུ་གསལ་བའི་ཐུགས་ཀར་གསེར་གྱི་རྡོ་རྗེ་རྩེ་ལྔའི་ལྟེ་བར་ཧཱུྃ་ཡིག་གི་མཐའ་མར་སྔགས་ཕྲེང་གཡས་སུ་འཁོར་བ་ལས་འོད་ཟེར་དཔག་ཏུ་མེད་པ་འཕྲོས་པས་རྩ་གནས་ཀྱི་དཔའ་བོ་ཡབ་ཡུམ་ཐམས་ཅད་ཀྱི་ཐུགས་རྒྱུད་བསྐུལ་ཞིང་ཐུགས་རྗེ་བྱིན་རླབས་ཐམས་ཅད་སྔགས་ཕྲེང་ལ་ཐིམ་པས་ཞི་རྒྱས་དབང་དྲག་ལྷུན་གྲུབ་ཀྱི་ལས་རབ་འབྱམས་མ་ལུས་པ་འགྲུབ་པར་བསམས༔ ཧྲཱིཿམ་ཧ་རི་ནི་ས་ར་ཙ་ཧྲཱིཿཡ་ཙིཏྟ་ཧྲིཾ་ཧྲིཾ་ཛ་ཛཿ རྟགས་མཐོང་དུས་གྲངས་བརྒྱ་སྟོང་ཁྲི༔ བཟླས་པས་མཆོག་ཐུན་དངོས་གྲུབ་བརྙེས༔ སྐུ་གསུམ་མངོན་དུ་གྱུར་ནས་ཀྱང༔ པད་འབྱུང་རང་རིག་ཀློང་དུ་མཇལ༔ ཐེ་ཚོམ་མེད་དོ་གུ་ཧྱ་རྒྱ༔ ས་མ་ཡ༔ གསུམ་པ་རྗེས་རིམ་ཚོགས་མཆོད་ལ༔ ཐབས་ཤེས་མཱཾ་ས་ཛ་གད་དང༔

༨༩༽ རི་སྒོག་ཀླུང་སྒོག་ཟས་སྣ་ཚོགས༔ དཀར་གསུམ་མངར་གསུམ་འབྲུ་ཡི་རིགས༔ ཕྱི་ནང་གསང་བའི་མཆོད་པ་སོགས༔ བྱེ་བྲག་འདོད་ཡོན་འོས་ཚད་བཤམས༔ ལྷ་ཡི་ཏིང་འཛིན་དག་པའི་ངང༔ བྱིན་རླབས་བྱ་བ་འདི་སྐད་དོ༔ ཧཱུྃ་ཧྲཱིཿ རང་ཉིད་ལྷ་ཡི་ཏིང་འཛིན་གྱིས༔ ཐུགས་ལས་རཾ་ཡཾ་ཁཾ་གསུམ་འཕྲོས༔ མ་དག་དྲི་མ་སྟོང་པར་སྦྱངས༔ སྟོང་པའི་རང་གདངས་མ་འགགས་པ༔ རིགས་ལྔ་ཡབ་ཡུམ་ས་བོན་གྱུར༔ མཉམ་སྦྱོར་དམ་ཚིག་བདུད་རྩི་ལྔ༔ ཟག་མེད་བདེ་ཆེན་བསྐྱེད་པའི་རྫས༔ ཀུན་བཟང་ནམ་མཁའ་མཛོད་དུ་གྱུར༔ རྃ་ཡྃ་ཁྃ༔ ཨོཾ་ཨཱཿཧཱུྃ༔ ཨོཾ་ཧཱུྃ་ཏྲཱཾ་ཧྲཱིཿཨཱཿ མཱུྃ་ལཱཾ་མཱཾ་པཱཾ་ཏཱཾ༔ ན་མ༔སརྦ་ཏ་ཐཱ་ག་ཏ་བྷྱོ༴ སོགས། སརྦ་པཱུ་ཛ་ཧོཿ ལན་གསུམ་གྱིས་བྱིན་བརླབ་བྱ༔ དེ་ནས་སྤྱན་འདྲེན་ནི༔ ཧཱུྃ་ཧྲཱིཿ འོག་མིན་དག་པ་ཆེན་པོའི་ཞིང་ཁམས་ནས༔ སྐུ་གསུམ་སྟོན་པ་རིག་འཛིན་ལྷ་ཚོགས་རྣམས༔ འདུ་བ་ཚོགས་ཀྱི་མཆོད་པའི་གནས་འདིར་གཤེགས༔ རྔ་ཡབ་པདྨ་འོད་ཀྱི་ཞིང་ཁམས་ནས༔ ཨོ་རྒྱན་མཚོ་སྐྱེས་རྡོ་རྗེ་རིག་འཛིན་བརྒྱད༔ འདུ་བ་ཚོགས༴ བདེ་སྟོང་མཆོག་གི་དངོས་གྲུབ་མཛོད་འཛིན་མ༔ ཁྲག་འཐུང་དཔའ་བོ་དཔའ་མོ་མཁའ་འགྲོའི་ཚོགས༔ འདུ་བ་ཚོགས༴ ཐེག་དགུའི་ཡི་དམ་ཞི་ཁྲོའི་ལྷ་ཚོགས་དང༔ དམ་ཅན་ ༩༠༽སྲུང་མའི་ཚོགས་རྣམས་མ་ལུས་པ༔ འདུ་བ་ཚོགས་ཀྱི༴ རིན་ཆེན་པདྨ་ཉི་ཟླའི་གདན་ལ་བཞུགས༔ རྣལ་འབྱོར་ཕོ་མོའི་སྒོ་གསུམ་བྱིན་གྱིས་རློབས༔ སྒྲིབ་གཉིས་བྱང་ཞིང་ཚོགས་གཉིས་མཐར་ཕྱིན་ཤོག༔ ཨོཾ་གུ་རུ་བིདྱཱ་དྷ་ར་བཛྲ་ས་མ་ཡ་ཏིཥྛ་ལྷན༔ དེ་ནས་བདུད་རྩི་འབུལ་བ་ནི༔ ཧྲཱིཿ རྩ་བརྒྱད་སྟོང་སྦྱར་བདུད་རྩི་ཛ་གད་སྐྱེམསཿ བདེ་སྟོང་ཟག་མེད་ཡེ་ཤེས་བསྐྱེད་པའི་རྫས༔ དཀྱིལ་འཁོར་ལྷ་ཚོགས་དགྱེས་པའི་རྫས་སུ་འབུལ༔ བཞེས་ནས་མཆོག་གི་དངོས་གྲུབ་བསྩལ་དུ་གསོལ༔ ཨོཾ་གུ་རུ་བིདྱཱ་དྷ་ར་མ་ཧཱ་སརྦ་པཉྩ་ཨ་མྲྀ་ཏ་ཁ་རྃ་ཁཱ་ཧིཿ དེ་ནས་ཚོགས་མཆོད་འབུལ་བ་ནི༔ ཧཱུྃ་ཧྲཱིཿ སྣང་སྲིད་ཡེ་དག་ཆོས་ཉིད་ཀློང༔

ཡེ་ཤེས་ལྔ་ཡི་རྒྱན་དུ་ཤར༔ འདོད་ཡོན་ཚོགས་ཀྱི་མཆོད་པ་འདི༔ རིག་འཛིན་འདུས་པའི་ལྷ་ལ་འབུལ༔ བཞེས་ནས་གྲུབ་བརྙེས་དངོས་གྲུབ་སྩོལ༔ ཨོཾ་གུ་རུ་བིདྱཱ་དྷ་ར་ག་ཎ་ཙཀྲ་པདྨ་པཱུ་ཛ་ཧོཿ དེ་ནས་བཤགས་པ་ནི༔ ཧོཿ རིག་འཛིན་ལྷ་ཚོགས་མ་ལུས་དགོངས༔ བདག་ཅག་མ་རིག་ལས་དབང་གིས༔ གསང་སྔགས་དམ་ཚིག་ཉམས་པ་ཀུན༔ ཚོགས་ཀྱི་མཆོད་པས་བསྐང་ཞིང་བཤགས༔ ཨོཾ་ག་ཎ་ཙཀྲ་ས་ཏྭ་ས་མ་ཡ༴ ཨཱཿ ༩༡༽དེ་ནས་བསྒྲལ་བསྟབ་ནི༔ ཧྲཱིཿ བདག་ཉིད་རིག་འཛིན་འདུས་པའི་ལྷ༔ དབང་ཆེན་དྲག་པོའི་སྐུ་བཞེངས་ལ༔ གཟུང་འཛིན་གཉིས་སྣང་དགྲ་བགེགས་བཀུག༔ མཚན་བཅས་མཚན་མེད་ཀློང་དུ་བསྒྲལ༔ སྣང་བ་སྟོང་ཆེན་ཁྲོ་བོའི་ལྷ༔ ཀུན་རྟོག་རུ་ཏྲ་ཞལ་དུ་བསྟབས༔ དགྱེས་བཞེས་དངོས་གྲུབ་བསྩལ་དུ་གསོལ༔ ཨོཾ་གུ་རུ་བིདྱཱ་དྷ་ར་པདྨ་ཀྲོ་དྷ་ས་པཱ་རི་ཝཱ་ར་ཨ་མུ་ཀ་ག་ཎ་ཙཀྲ་པཱུ་ཛ་ཧོཿ དེ་ནས་ཚོགས་ལ་རོལ་བ་ནི༔ ཧོཿ གསང་བ་བླ་མེད་དཀྱིལ་འཁོར་དུ༔ བཟའ་བཅའ་བཏུང་བ་ཐབས་ཤེས་རྫས༔ ཚིམ་པ་དྲུག་ལྡན་བླ་ན་མེད༔ རྡོ་རྗེ་མཆེད་ལྕམ་འདུས་པའི་ཚོགས༔ བདེ་སྟོང་མཆོག་གི་དངོས་གྲུབ་རོལ༔ ཨ་ལ་ལ་ཧོཿ དེ་ནས་ལྷག་མ་ནི༔ ཕེཾ་བྷྱོཿ དཔལ་གྱི་བཀའ་ཉན་དམ་ཅན་ཚོགས༔ དཀྱིལ་འཁོར་མཐའ་སྐྱོང་ལྷག་མགྲོན་རྣམས༔ འདིར་གཤེགས་ཚོགས་ཀྱི་ལྷག་མ་བཞེས༔ རྣལ་འབྱོར་གང་བཅོལ་འགྲུབ་པར་མཛོད༔ ཨོཾ་སརྦ་ཨུཙྪིཥྚ་བ་ལིཾ་ཏ་ཁཱ་ཧི༔ དེ་ནས་བསྐུལ་པ་ནི༔ ཧཱུྃ་ཧྲཱིཿ རབ་འཇིགས་དུར་ཁྲོད་འབར་བའི་རྔམས་ཀློང་ནས༔ ཧེ་རུ་ཀ་དཔལ་ཐུགས་དམ་དབྱིངས་ནས་བསྐུལ༔ གཏུམ་དྲག་ ༩༢༽འབར་བའི་སྐུ་རུ་ད་བཞེངས་འཚལ༔ ལོག་འདྲེན་དགྲ་བགེགས་འདུལ་ཕྱིར་གནས་འདིར་གཤེགས༔ རང་བཞིན་དུར་ཁྲོད་ཆེན་པོའི་གནས་བརྒྱད་ནས༔ གྲུབ་པའི་རིག་འཛིན་རྣམ་བརྒྱད་སྐུར་བཞེངས་འཚལ༔ ཐེག་དགུའི་གཞལ་ཡས་གནས་ཡུལ་ཉེར་བཞི་ནས༔ ཡི་དམ་ཞི་ཁྲོ་དཔའ་བོ་མཁའ་འགྲོའི་ཚོགས༔ ཆོས་སྐྱོང་དམ་ཅན་མ་ལུས་སྐུར་བཞེངས་འཚལ༔ ཞིང་བཅུའི་རུ་ཏྲ་དམ་ཉམས་རྡུལ་དུ་རློག༔

མཐའ་མི་དུ་རུ་ཀ་ཡི་སྡེ་ཚོགས་བརླག༔ བླ་མེད་གསང་སྔགས་བསྟན་པ་ཕྱོགས་བཅུར་རྒྱས༔ བསྟན་འཛིན་དམ་པའི་སྐུ་ཚེ་རབ་བརྟན་ནས༔ དོན་གཉིས་མཐའ་རུ་ཕྱིན་པའི་ཕྲིན་ལས་མཛོད༔ དེ་ནས་ཆད་ཐོ་ནི༔ ཧཱུྃ་བྷྱོ༔ དུས་གསུམ་དུས་མེད་ཀ་དག་དུས་ཀྱི་ཚེ༔ རང་སྣང་དོན་གྱི་འོག་མིན་ཆེན་པོའི་ཞིང༔ སྐུ་གསུམ་སྟོན་པའི་སྤྱན་སྔར་ཁས་བླངས་བཞིན༔ དམ་ལྡན་རྣལ་འབྱོར་སྐྱོང་བར་དམ་བཅས་པའི༔ དཔལ་མགོན་དྲེགས་པ་ཕོ་རྒྱུད་མོ་རྒྱུད་སོགས༔ ཆོས་སྐྱོང་སྲོག་བདག་གཏེར་སྲུང་ཐམས་ཅད་ཀྱིས༔ སོ་སོའི་གཟུགས་བསྟན་བཀའ་དམ་ཇི་བཞིན་དུ༔ ཟབ་གཏེར་དར་རྒྱས་བསྟན་འཛིན་སྐུ་ཚེ་སྲིངས༔ དམ་ཉམས་བསྟན་དགྲ་བརླག་པའི་ཕྲིན་ལས་མཛོད༔ དེ་ནས་བསྟན་སྐྱོང་ནི༔ བྷྱོ༔ རིག་འཛིན་ ༩༣༽ པདྨ་ཐོད་ཕྲེང་གི༔ དམ་གནས་བོད་སྐྱོང་བསྟན་མའི་ཚོགས༔ དཔལ་གྱི་ཕམ་འབབ་མཆོད་གཏོར་བཞེས༔ གསང་སྔགས་བསྟན་པ་མཐའ་རྒྱས་ཤིང༔ ཆོས་ལོག་བསྟན་པ་བསྣུབས་པ་དང༔ རྣལ་འབྱོར་བསམ་དོན་ལྷུན་གྲུབ་མཛོད༔ མ་མ་ཧྲིང་ཧྲིང་བྷ་ལིཾ་ཏ་ཁཱ་ཧིཿ དེ་ནས་བྲོ་མནན་ནི༔ ཧཱུྃ་ཧྲཱིཿ བདག་ཉིད་རིག་སྟོང་ཧེ་རུ་ཀས༔ མ་རིག་དམ་ཉམས་དགྲ་བགེགས་སྟེང༔ དཀྱིལ་འཁོར་གསུམ་གྱི་བྲོ་བརྡུང་བས༔ ཀུན་བཏགས་མཚན་མའི་དགྲ་བགེགས་ཀུན༔ མཚན་མེད་རི་རབ་ཆེན་པོའི་འོག༔ སྐུ་གསུམ་རྡོ་རྗེའི་ཕྱག་རྒྱས་མནན༔ ཨོཾ་ལཾ༔ ཨཱཿལཾ༔ ཧཱུྃ་ལཾ༔ སརྦ་ཤ་ཏྲུཾ་སྟྭཾ་བྷ་ཡ་ནན༔ མཆོད་བསྟོད་བྱ་ཞིང་ལྷག་ཆད་བསྐང༔ དེ་ནས་དངོས་གྲུབ་བསྐུལ་བ་ནི༔ ཀྱེ་ཧོཿ རིག་འཛིན་ལྷ་ཚོགས་མ་ལུས་དགོངས་སུ་གསོལ༔ གསང་གསུམ་ཡོན་ཏན་མི་ཟད་དཀྱིལ་འཁོར་ནས༔ དངོས་གྲུབ་དམ་པ་སྩོལ་བའི་དུས་ལ་བབས༔ བླ་མེད་རྡོ་རྗེ་ཐེག་པའི་ལམ་ཞུགས་ནས༔ ད་ནི་བསྙེན་སྒྲུབ་ལས་སྦྱོར་མཐའ་རུ་ཕྱིན༔ ལུས་སྣང་ལྷ་རུ་སྨིན་པའི་དངོས་གྲུབ་སྩོལ༔ ངག་ལ་ཚངས་དབྱངས་གསུང་གི་དངོས་གྲུབ་སྩོལ༔ སེམས་ལ་འཁྲུལ་བྲལ་ཐུགས་ཀྱི་དངོས་གྲུབ་སྩོལ༔ ཐུན་མོང་གྲུབ་ ༩༤༽ བརྒྱད་མཆོད་ཏུ་རིག་འཛིན་བཞི༔

ཟུང་འཇུག་ཕྱག་རྒྱ་ཆེན་པོའི་དངོས་གྲུབ་སྩོལ༔ རྩ་སྔགས་མཐར༔ ཀཱ་ཡ་སིདྡྷི་ཨོཾ༔ ཝཱཀྐ་སིདྡྷི་ཨཱཿ ཙིཏྟ་སིདྡྷི་ཧཱུྃ༔ སརྦ་སིདྡྷི་ཧྲཱིཿ ཞེས་བརྗོད་དངོས་གྲུབ་རྫས་ལ་རོལ༔ དེ་ནས་བཤགས་པ་ནི༔ ཧོཿ རིག་འཛིན་འདུས་པའི་ལྷ་ཚོགས་དགོངས༔ བདག་ཅག་མ་རིག་རྨོངས་པ་ཡིས༔ གསང་སྔགས་གཞུང་བཞིན་མ་བྱས་པའི༔ བསྐྱེད་བཟླས་ཏིང་འཛིན་གཡེལ་བ་དང༔ བག་མེད་ཉམས་ཆག་ཅི་བསགས་པ༔ དཀྱིལ་འཁོར་ལྷ་ཚོགས་སྤྱན་སྔར་བཤགས༔ ཡིག་བརྒྱ་དབྱངས་གསལ་རྟེན་སྙིང་བརྗོད༔ དེ་ནས་བསྔོ་བ་ནི༔ ཧོཿ བདག་གིས་བླ་མ་བསྒྲུབས་པ་ཡིཿ ཟག་བཅས་ཟག་མེད་དགེ་བསགས་གང༔ སྲིད་པའི་འགྲོ་བ་ཡོངས་ལ་བསྔོ༔ རྣམ་མཁྱེན་སངས་རྒྱས་མྱུར་འཐོབ་ཤོག༔ དེ་ནས་སྨོན་ལམ་ནི༔ ཧོཿ རིག་འཛིན་བླ་མའི་དཀྱིལ་འཁོར་དུ༔ འཇུག་པའི་བསོད་ནམས་དཔལ་ཡོན་གྱིས༔ བདག་ཅག་སྒྲུབ་པའི་མཆེད་ལྕམ་ཀུན༔ འོག་མིན་རྔ་ཡབ་དཔལ་རིའི་ཞིང༔ མི་གནས་གཏན་སྲིད་ཟིན་པར་ཤོག༔ དེ་ནས་གཤེགས་བསྡུ་ནི༔ ཧཱུྃ་ཧྲཱིཿ ཡེ་ཤེས་དབྱིངས་ཀྱི་ལྷ་ཚོགས་རྣམས༔ འོད་གསལ་ཆོས་སྐུའི་ངང་དུ་མུཾ༔ བདག་བསྐྱེད་དམ་ཚིག་སེམས་དཔའ་ནི༔ རིག་དབྱིངས་འགྱུར་ ༩༥༽མེད་ཆེན་པོར་ཨཱཿ དེ་ནས་གོ་བགོ་ལྷར་ལྡང་པ་ནི༔ ཧྲཱིཿ རྒྱལ་ཀུན་གསང་གསུམ་ཡེ་ཤེས་གཅིག་འདུས་པ༔ མི་འགྱུར་རྡོ་རྗེ་གསུམ་དུ་རྒྱས་གདབ་བོ༔ སྐད་ཅིག་སྟོང་གསལ་ཆེན་པོའི་ངང་ཉིད་དུ༔ གཟུགས་སྐུ་སྒྱུ་མའི་ཚུལ་གྱིས་དོན་བྱའོ༔ ས་མ་ཏི་ཨཱཿ དེ་ནས་བཀྲ་ཤིས་ནི༔ ཧཱུྃ་ཧྲཱིཿ མཛད་པ་མཐའ་ཡས་འགྲོ་བའི་དོན་སྟོན་པ༔ སྐུ་གསུམ་བླ་མ་རྣམས་ཀྱི་བཀྲ་ཤིས་ཤོག༔ དངོས་གྲུབ་ཐམས་ཅད་མ་ལུས་སྩོལ་མཛད་པའི༔ ཡི་དམ་ལྷ་ཚོགས་རྣམས་ཀྱི༴ བར་ཆད་སེལ་ཞིང་བདེ་སྟོང་བསྐྱེད་པའི་མ༔ མ་རྒྱུད་མཁའ་འགྲོའི་ཚོགས་ཀྱི༴ ཕྲིན་ལས་ཐམས་ཅད་འབད་མེད་སྒྲུབ་མཛད་པའི༔ ཆོས་སྐྱོང་བསྟན་སྲུང་རྒྱ་མཚོའི་བཀྲ་ཤིས་ཤོག༔ ཅེས་དང་བཀྲ་ཤིས་ཅི་རིགས་བརྗོད༔ ལས་རྗེས་མི་མངོན་གསང་བར་བྱ༔ དངོས་གྲུབ་བརྙེས་ཤིང་དོན་གཉིས་འགྲུབ༔

ཐེ་ཚོམ་མེད་དོ་ས་མ་ཡ༔ ཨེ་མ་རྒྱལ་དབང་པདྨ་ཐོད་ཕྲེང་གི༔ བླ་སྒྲུབ་ཡིད་བཞིན་ནོར་བུའི་ཕྲེང༔ རྗེས་འཇུག་བུ་ཡི་དོན་དུ་བསྟན༔ ཡེ་ཤེས་མཚོ་རྒྱལ་ཐུགས་དམ་མཐིལ༔ དགོངས་པའི་དབྱིངས་སུ་བརྡ་རུ་སྦོས༔ མ་འོངས་ཉི་ཤུའི་དུས་ཀྱི་ཚེ༔ ལས་ལྡན་བུ་དང་འཕྲད་ནས་ཀྱང༔ འགྲོ་དོན་ཤར་དང་ལྷོ་ནས་འབྱུང༔ དེ་དུས་སྨོན་ལོག་དམ་སྲི་ཡིས༔ མི་འདོད་རྐྱེན་ངན་བར་ཆད་བརྩམས༔ ༩༦༽ གཏེར་བདག་གཉེར་བཅོལ་འཕྲིན་ལས་བསྐུལ༔ ཆོས་བདག་མཉྫུ་ཤྲཱི་དང༔ ས་མནྟ་སོགས་ཕྲད་ནས་ཀྱང༔ བསྟན་འགྲོའི་དོན་ཆེན་འགྲུབ་པར་ངེས༔ བཀའ་སྲུང་དྲེགས་པ་རྣམ་གསུམ་གྱིས༔ གཏེར་དུ་ཟུངས་ལ་རིམ་བཞིན་དུ༔ ཆོས་བདག་སྐལ་ལྡན་བུ་ལ་སྤྲོད༔ ཡལ་བར་མ་དོར་ས་མ་ཡ༔ ལོག་ལྟ་ཅན་ལ་གུ་ཧྱ་རྒྱ༔ སྐལ་མེད་རྣམས་ཀྱི་སྙིང་རྩ་ཆོད༔ སྣོད་ལྡན་བུ་ཡིས་ཉམས་སུ་ལོངས༔ དངོས་གྲུབ་ཐོབ་པར་ཐེ་ཚོམ་མེད༔ ས་མ་ཡ༔ རྒྱ་རྒྱ་རྒྱཿ ཞེས་པ་བླ་སྒྲུབ་ཡིད་བཞིན་ནོར་བུ་འདི་ཡང་སྤྲུལ་སྐུ་རྣམ་གསུམ་གྱི་བཀའི་གནང་བ་ཐོབ་པ་དང༌། ཆོས་ཀྱི་བདག་པོ་འཇིགས་མེད་དཀོན་མཆོག་དཔལ་ལྡན་རྒྱ་མཚོ་རསྨི་ཤྲཱི་སོགས་ཀྱིས་ཡུན་རིང་གི་བར་རིན་ཆེན་གཉིས་པའི་མཎྜལ་བཅས་བསྐུལ་བ་དང༌། དུས་ལ་བབ་ཚེ་ཆོས་ཀྱི་བདག་པོ་སྐལ་ལྡན་སྙན་གྲགས་དང་པདྨ་ལྷུན་གྲུབ་གཉིས་ཀྱིས་བསྐུལ་ངོར། སྐྱོན་ཀུན་ལྡན་པ་དུད་འགྲོ་ལྟ་བུའི་འཆོལ་མོ་བརྫུན་རྐྱལ་བདེ་བའི་རྡོ་རྗེས་ཆོས་ཉིད་དགོངས་པའི་ཀློང་ནས་མཁའ་འགྲོའི་སྙན་བརྒྱུད་ལས་དག་པར་བྲིས་པ་དགེ་ཞིང་བཀྲ་ཤིས་པར་གྱུར་ཅིག། དགེའོ།།