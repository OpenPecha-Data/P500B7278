༤༩༡༽ ཆོས་ཉིད་མཁའ་འགྲོའི་ཐུགས་ཐིག་ལས༔ ཨོ་རྒྱན་ཆེ་དཔག་མེད་ཀྱི་སྒྲུབ་ཐབས་ཚེ་བཅུད་བསྡུས་པ་འགྱུར་མེད་གཡུང་དྲུང་བཞུགས་སོ༔ ན་མོ༔ སྐུ་གསུམ་རིགས་འདུས་པད་འབྱུང་ཚེ་ཡི་ལྷར༔ བདག་ནི་གུས་པའི་ཡིད་ཀྱིས་སྐྱབས་སུ་མཆི༔ མར་གྱུར་འགྲོ་བ་འཆི་བདག་ལས་གྲོལ་ཕྱིར༔ བདག་གིས་བྱང་ཆུབ་སེམས་མཆོག་བསྐྱེད་པར་བགྱི༔ ཨཱཿ སྣང་བ་དག་པ་སྟོང་ཆེན་མཁའ༔ སྲིད་པ་སྒྱུ་མའི་རོལ་པ་ལས༔ རང་བྱུང་ལྷུན་གྲུབ་གཞལ་ཡས་དབུས༔ ཆུ་སྐྱེས་འདབ་བཞད་ཟེའུ་འབྲུའི་སྟེང༔ རང་ཉིད་རྗེ་བཙུན་སྒྲོལ་མ་དཀར༔ ཞི་འཛུམ་མཚན་དཔེ་ལྡན་པར་གསལ༔ སྤྱི་བོར་པདྨ་ཉི་ཟླའི་སྟེང༔ ཨོ་རྒྱན་པདྨ་ཚེ་དཔག་མེད༔ དམར་གསལ་མཉམ་བཞག་ཚེ་བུམ་འཛིན༔ དར་དང་རིན་ཆེན་རྒྱན་གྱིས་སྤྲས༔ ཞབས་གཉིས་རྡོ་རྗེའི་སྐྱིལ་ཀྲུང་བཞུགས༔ འཁོར་དུ་ཚེ་ལྷ་མགྱོགས་མས་བསྐོར༔ མཆོག་གསུམ་ཀུན་འདུས་ངོ་བོར་གསལ༔ གསོལ་བ་འདེབས་སོ་བྱིན་གྱིས་རློབས༔ བདག་ཅག་རྣལ་འབྱོར་སྒྲུབ་པ་པོའི༔ ཚེ་ཡི་བར་ཆད་ཀུན་བསལ་ནས༔ བླ་ཚེ་ཉམས་པ་སོར་ཆུད་དེ༔ ཚེ་བཅུད་བྱིན་རླབས་ཐམས་ཅད་ཀུན༔ འོད་ཟེར་རྣམ་པར་ ༤༩༢༽རང་ལ་བསྟིམ༔ སྐྱེ་འཆི་མེད་པའི་དངོས་གྲུབ་སྩོལ༔ ཨོཾ་གུ་རུ་ཨ་ཡུ་སིདྡྷི་ཧཱུྃ་ཧྲཱིཿ ཨ་མ་ར་ཎི་ཛི་བནྟི་ཡེ་སྭཱ་ཧཱཿ ཅི་ནུས་བཟླ༔ མདོ་ལས་བྱུང་བའི་གཟུངས་སྔགས་ཀྱང་བརྗོད༔ ཅེས་པ་བརྒྱ་སྟོང་ལ་སོགས་བཟླས༔ འཆི་བདག་གཤིན་རྗེའི་ཁར་ཚུད་ཀྱང༔ འདི་སྒྲུབ་ཀེག་ལས་ཐར་བར་འགྱུར༔ ཐེ་ཚོམ་མེད་དོ་ས་མ་ཡ༔ ཟབ་རྒྱ༔ གསང་རྒྱ༔ གཏད་རྒྱ༔ གུ་ཧྱ༔ བརྡ་ཐིམ༔ ཅེས་པའང་མཁའ་འགྲོའི་ཞལ་ལུང་ལས་སུ་ཁ་བཛྲ་གྱིས་ཞལ་བཤུས་པའོ།། དགེའོ།། 