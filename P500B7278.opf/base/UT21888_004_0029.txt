༤༢༧༽ དབྱིངས་མི་འགྱུར་ནམ་མཁའི་ཀློང་དཀྱིལ་ནས། །གིང་དཀར་དམར་གཉིས་ཀྱིས་གར་འཆམ་བྱེད། །རིན་ཆེན་གྱི་སྣོད་དུ་ཤ་ཆེན་དང༌། །ཡིད་འོང་གི་ཚོགས་རྫས་སྣ་ཚོགས་ཐོགས། །གདངས་སྙན་པའི་དབྱངས་ཀྱིས་གླུ་འདི་དྲངས། ཨ་ཧོ། སྣང་སྲིད་དག་པ་རབ་འབྱམས་རྔ་ཡབ་དཔལ་རི་ཡི་ཞིང་ཁམས། །གཟུང་འཛིན་དག་པ་རབ་འབྱམས་བླ་མ་རིག་འཛིན་གྱི་ཚོམ་བུ། །སྒྲ་གྲགས་དག་པ་རབ་འབྱམས་གྲགས་སྟོང་སིདྡྷི་ཡི་དབྱངས་སྙན། དྲན་རྟོག་དག་པ་རབ་འབྱམས་འོད་གསལ་ཆོས་ཉིད་ཀྱི་རོལ་པ། །རྩལ་སྣང་དག་པ་རབ་འབྱམས་དཔའ་བོ་དཔའ་མོ་ཡི་རོལ་གར། །འདོད་དོན་དག་པ་རབ་འབྱམས་ཚོགས་ཀྱི་དགའ་སྟོན་ལ་འདུ་བའི། །གསལ་སྟོང་དག་པ་རབ་འབྱམས་བྱང་ཆུབ་སེམས་སྤྲིན་གྱི་མཆོད་པ། །རྩོལ་བྲལ་དག་པ་རབ་འབྱམས་དཀྱིལ་འཁོར་གྱི་མངའ་བདག །རིག་སྟོང་དག་པ་རབ་འབྱམས་ཚོགས་རྗེ་ཚོགས་བདག་ལ་འབུལ་ལོ། །ཞེན་བྲལ་དག་པར་རབ་འབྱམས་མཉམ་ཉིད་ཆེན་པོ་རུ་རོལ་ནས། །བདེ་སྟོང་དག་པ་རབ་འབྱམས་མཆོག་གི་དངོས་གྲུབ་ཀྱང་ཞུའོ། མ་ཧཱ་སུ་ཁ་སིདྡྷི་ཏྲཾ་ཨ་ལ་ལ་ཧོ། ཞེས་གསུངས་ནས་འོད་ཐིག་དཀར་ ༤༢༨༽དམར་གྱི་རྣམ་པར་མི་སྣང་བར་གྱུར་ཏོ། ཞེས་པའང་དུས་བཟང་ཉེར་ལྔའི་ཉིན་ཉམས་སྣང་ཆལ་ཆོལ་དུ་ཤར་བ༌། ཡིད་བཞིན་ནོར་བུའི་སྐུ་དྲུང་དུ་བདེ་བའི་རྡོ་རྗེས་གུས་ཕུལ། ཨ་ཧོཿ གཞི་དབྱིངས་ཀ་དག་སྤྲོས་བྲལ་ཆོས་སྐུ་ཡི་ཞིང་ནས༔ དག་པ་གཉིས་ལྡན་སྐྱེ་མེད་རང་བྱུང་གི་ཚོམ་བུ༔ ཡེ་གྲོལ་ཞེན་བྲལ་ཚོགས་ཀྱི་འདུ་བ་ལ་ཕེབས་ནས༔ བདག་ཅག་མཆེད་ལྕམ་དགའ་སྟོན་གླུ་གར་ལ་རོལ་བས༔ ནང་གསལ་གཞོན་ནུ་བུམ་སྐུའི་དངོས་གྲུབ་ཀྱང་ཞུའོ༔ རང་གསལ་ལྷུན་གྲུབ་བདེ་ཆེན་དག་པ་ཡི་ཞིང་ནས༔ འོད་གསལ་གདངས་ལྔ་རིག་སྟོང་ཡེ་ཤེས་ཀྱི་ཚོམ་བུ༔ ཤར་གྲོལ་བདེ་ཆེན་ཚོགས་ཀྱི་འདུ་བ་ལ་ཕེབས་ནས༔ བདག་ཅག་མཆེད་ལྕམ་དགའ་སྟོན་གླུ་གར་ལ་རོལ་པས༔ འཇའ་ལུས་འཕོ་ཆེན་དྭངས་མའི་དངོས་གྲུབ་ཀྱང་ཞུའོ༔ རང་སྣང་དག་པ་རྔ་ཡབ་དཔལ་རི་ཡི་ཞིང་ནས༔

རྒྱལ་ཀུན་འདུས་ཞལ་པད་འབྱུང་རིག་འཛིན་གྱི་ཚོམ་བུ༔ སྣང་སྲིད་དག་མཉམ་ཚོགས་ཀྱི་འདུ་བ་ལ་ཕེབས་ནས༔ བདག་ཅག་མཆེད་ལྕམ་དགའ་སྟོན་གླུ་གར་ལ་རོལ་པས༔ དགོངས་བརྒྱུད་ཕ་ཕོག་ཐོབ་པའི་དངོས་གྲུབ་ཀྱང་ཞུའོ༔ རྣམ་དག་བཀྲ་ཤིས་ཕུན་ཚོགས་ཡིད་འོང་གི་གནས་ ༤༢༩༽ན༔ ཐབས་ཤེས་གཉིས་མེད་དཔའ་བོ་ཡབ་ཡུམ་གྱི་ཚོམ་བུ༔ འདོད་ཡོན་བདེ་སྟོང་ཚོགས་ཀྱི་འདུ་བ་ལ་ཕེབས་ནས༔ སྐལ་ལྡན་ལས་ཅན་རིམ་གཉིས་ཕ་ཕོག་དེ་སྩལ་བྱུང༔ ཤར་ཆ་མ་འགགས་ལོངས་སྤྱོད་ཟག་མེད་ཀྱི་ཚོགས་མཆོད༔ མྱོང་གྲོལ་རྫས་མཆོག་འདུ་བ་མཆེད་ལྕམ་གྱིས་རོལ་ནས༔ དགའ་བཞི་བདེ་བ་ཆེན་པོའི་དངོས་གྲུབ་ཀྱང་ཞུའོ༔ འཇའ་ལུས་ཟང་ཐལ་སྐུ་གསུམ་མངོན་གྱུར་ཀྱང་ཤོག་ཅིག༔ ཅེས་ཟེར་ནས་སྐུས་གར་བསྒྱུར་ཏེ་དབྱིངས་ལ་ཐིམ་མོ༔ བསྐལ་པ་ལྕགས་ཁྱི་ལོའི་ཟླ་བ་གཉིས་པའི་ཚེས་བཅུའི་ཉིན་ཡབ་ཡུམ་ལྷན་དུ་འཚོགས་ནས་དུས་མཆོད་ཀྱི་དགའ་སྟོན་ལ་རོལ་སྐབས་དབྱིངས་སྣང་མཁའ་འགྲོས་དངོས་སུ་གསུངས་པ་ལས་འབྲེལ་རྩལ་གྱི་བཞེད་སྐོང་དུ་ཀུན་བཟང་ཆོས་ཉིད་དབང་མོས་བྲིས་པའོ།། སྐུ་ཡི་ཕྱག་རྒྱས་སྣང་སྲིད་ལྷ་སྐུར་དག །གསུང་གི་ཕྱག་རྒྱས་གཏུམ་མོ་བདུར་རྩིར་སྨིན། །ཐུགས་ཀྱི་ཕྱག་རྒྱས་རླུང་སྔགས་རིག་པར་རྫོགས། །དབྱེར་མེད་ཕྱག་རྒྱ་གསུམ་ལྡན་སྦྱོང་བ་ནི། །ཨ་བུའི་དགོངས་པ་ཟབ་པའི་ཁྱད་ཆོས་ལགས། ཨ་ཧོ། ཨེ་མ་ཧོ། ཞེས་ཟེར་ ༤༣༠༽སྐུས་གར་མཛད་ནས་སྨན་ཕུད་ལ་རོལ་ཏེ་མི་སྣང་བར་ཡལ་ལོ། བདེ་བའི་རྡོ་རྗེའི་སྣང་ཆར་བདེ་ཆེན་དཀར་མོས་དངོས་སུ་གསུངས་པའོ།། དགེའོ།། ཨ་ཧོ། དག་པ་གཉིས་ལྡན་ཆོས་སྐུ་སངས་རྒྱས་ཀྱི་བདག་ཉིད། །འདྲེན་མཆོག་བླ་མ་དཔའ་བོ་ཆེན་པོ་ཡི་དྲུང་དུ། །འདོད་དོན་མ་སྤངས་ཟག་མེད་ཐབས་ཤེས་ཀྱི་རྫས་མཆོག །ལོངས་སྤྱོད་ཚོགས་ཀྱི་མཆོད་པའི་དགའ་སྟོན་ལ་རོལ་ནས། །ཟུང་འཇུག་ཕྱག་རྒྱ་ཆེན་པོའི་དངོས་གྲུབ་ཀྱང་ཞུའོ། །ཟབ་ཆོས་བདུད་རྩི་འཐུང་བའི་སྐལ་ལྡན་ཡང་སྨོན་ནོ།

ཨ་ལ་ལ་ཧོཿ རྣལ་འབྱོར་མ་སུ་ཁ་བཛྲས་ཐབས་ཀྱི་དྲུང་དུ་ཕུལ་བ་དགེའོ།། ཉམས་སྣང་ལ་མཁའ་འགྲོ་ཞིག་གིས་འདི་སྐད་ཟེར༔ དབྱིངས་མི་འགྱུར་ཐིག་ལེའི་དྲྭ་བ་ནས༔ མདངས་སྣ་ཚོགས་སྒྱུ་མའི་རོལ་པར་ཤར༔ རྩལ་འགགས་མེད་ཌཱ་ཀིའི་བརྡ་རུ་བསྟན༔ ( Dakini Secret letter here) གནས་མི་རིང་རང་གནས་ཉེ་བའི་སར༔ སྔོན་སྨོན་གྱིས་འབྲེལ་བའི་རསྨིའི་མིང༔ རྐྱེན་དམ་སྲིས་བརླབས་པའི་བཙུན་མའི་གཟུགས༔ རྡོ་རྗེ་ཡི་མདུད་པ་རིམ་གྱིས་ཉམས༔ དེའི་རྐྱེན་གྱིས་དཔའ་བོའི་རྩ་ཁམས་ ༤༣༡༽འཁྲུགས༔ ཐུགས་ཀ་དག་ཀློང་དུ་འོད་གསལ་དེངས༔ མ་མཁའ་འགྲོའི་ཚོགས་ཀྱིས་བསུ་མ་བྱོན༔ བསྟན་པ་ནི་གཟུགས་བརྙན་ཙམ་དུ་གྱུར༔ འདི་སེལ་ཐབས་རྡོ་རྗེའི་རང་གདེངས་ཕུབ༔ མི་འཇིགས་པའི་དཔའ་བོ་གོ་ཆ་བརྟན༔ གནས་ངེས་མེད་དབེན་པར་སྒྲུབ་ཚུགས་ཟུངས༔ ཕས་གཏད་པའི་གདམས་པ་ཉམས་སུ་ལོངས༔ རིགས་ཅན་གྱི་བུ་ལ་རིམ་གྱིས་སྤེལ༔ ཆོས་ཟབ་མོའི་བསྟན་པས་ཕྱོགས་ཀུན་ཁྱབ༔ གསེར་ལྡན་གྱི་ཁྱུ་ཚོགས་བཅུད་ལ་རོལ༔ གཡུ་ཕྲུག་གི་གཙུག་ནོར་ལག་ཏུ་ལོན༔ ལྷོ་ལྗོན་པའི་རྩ་བ་རབ་ཏུ་རྒྱས༔ ཁུ་བྱུག་གི་སྒྱུ་རྩལ་དབྱིངས་ནས་ངོམས༔ ཁྱུང་ཆེན་རྣམས་རིམ་གྱིས་གཤོག་རྩལ་རྫོགས༔ རུས་སྦལ་གྱི་རྒྱལ་པོ་མཁའ་ལ་ཐིམ༔ སྐྱོན་བྲལ་བའི་ཀུ་མུཏྟ་ཚལ་རྒྱས༔ རྐང་དྲུག་གི་བུང་བས་སྐྱེད་ཚལ་ངོམས༔ དབྱིངས་མཁའ་འགྲོའི་བརྡ་དོན་མ་ནོར་བར༔ བུ་རིག་པས་དཔྱོད་ལ་ཐད་ཀ་རུ༔ བརྟུལ་ཞུགས་ཀྱི་སྤྱོད་པས་དཔའ་གདིང་བསྐྱེད༔ ཆོས་བརྒྱད་ཀྱི་དུག་གི་མེ་ཏོག་ལ༔ སྦྲུལ་ནག་པོའི་ཞགས་པས་བཅིངས་ཉེན་གདའ༔ སྟག་ཁྲ་བོའི་ངར་སྐད་མ་བསྒྲགས་ན༔ རིམ་བཞིན་དུ་དབེན་པར་ ༤༣༢༽བཙན་ས་ཟུངས༔ དུས་སྙིགས་མའི་མི་ལ་བློ་གཏད་མེད༔ རང་ཕ་བུ་ཡིན་ཀྱང་དགྲ་ལྟར་མཐོང༔ ཆོས་བརྒྱུད་པ་གཅིག་ཀྱང་དམ་ཚིག་མེད༔ ཆོས་བརྒྱད་ཀྱི་དོན་གཉེར་གྲུབ་ཐོབ་མང༔ ཚུལ་འཆོས་ཀྱི་ཟོག་པོ་མགོ་བསྐོར་ནི༔ དགེ་སློང་དང་བཙུན་པའི་ཚུལ་འཛིན་པ༔ སྐལ་དམན་ཀུན་ལོག་པའི་ལམ་དུ་ཁྲིད༔

འབྲེལ་ཚད་ཀུན་ངན་སོང་གནས་སུ་སྐྱེ༔ དཔལ་པདྨ་མངགས་པའི་ཕོ་ཉ་ཡིས༔ གསེར་ར་གན་མ་ནོར་རིགས་པས་དཔྱོད༔ འདིས་དོན་གཉིས་ཡིད་བཞིན་ལྷུན་གྲུབ་ནས༔ དྲུག་བཅུའི་དུས་དཔལ་རིའི་ཕོ་བྲང་འགོད༔ དབྱིངས་མཁའ་འགྲོའི་བརྡ་དོན་ཨི་ཐི་རྒྱ༔ ཞེས་པ་འདི་ཡང་རྨི་ལམ་འཁྲུལ་སྣང་ལ་བརྟེན་ནས་བདེ་བའི་རྡོ་རྗེས་བྲིས་པའོ།། ཧེ་ཧེ།། ཤར་ཉི་ཟླའི་དཀྱིལ་འཁོར་རྒྱན་དུ་མཛེས༔ བྱང་ཕག་ནག་གི་ངུར་སྒྲས་སྡེ་གསུམ་བཅོམ༔ སྟག་འཛིན་པའི་མི་དཔོན་ལྔ་ལམ་འགྲིམས༔ ལྷོ་འབྲས་ལྡན་གྱི་བསྟན་པ་རེ་ཞིག་ཏུ༔ བདུད་མི་རུ་བརྫུ་བས་བསྒྱུར་ཡང་སྲིད༔ མ་ཧཱ་ཀཱ་ལའི་བཟློག་བརྒྱུར་མདོས་ལ་བརྩོན༔ མགོན་པདྨའི་སྤྲུལ་པས་སྐྱོབས་པར་ངེས༔ དེ་རིགས་པས་དཔྱོད་ལ་གཟབ་གལ་ཆེ༔ ཞེས་ཟེར་ཡལ། ༤༣༣༽བདེ་བའི་རྡོ་རྗེས་སོ།། དགེའོ།། རང་མདུན་གྱི་ནམ་མཁའི་དབྱིངས་ཀློང་དུ༔ ཟེར་ཐག་གི་འོད་ཟེར་སྣ་ཚོགས་འཕྲོ༔ འོད་མཐིང་གསལ་ཆོས་འབྱུང་དགའ་འཁྱིལ་དབུས༔ མ་ཡིད་བཞིན་འཁོར་ལོ་དཀར་གསལ་མཛེས༔ སྤྱི་གཙུག་ཏུ་རིགས་བདག་སྣང་མཐའ་ཡས༔ གཡས་འཇམ་དཔལ་དམར་པོ་རལ་གྲི་འཛིན༔ གཡོན་གངྒའི་ལྷ་མོ་རྔ་ཡབ་འཛིན༔ འཇའ་འོད་ཕུང་འཁྲིགས་པའི་ཀློང་དཀྱིལ་དུ༔ སྐུ་སྣང་ལ་རང་བཞིན་མེད་པར་མཐོང༔ བདག་མོས་གུས་ཀྱིས་གསོལ་བ་འདི་ལྟར་བཏབ༔ བདག་གིས་ཚེ་རབས་སྔོན་ནས་བསྒྲུབས་པའི་ལྷ༔ དུས་གསུམ་སངས་རྒྱས་ཀུན་གྱི་ཕྲིན་ལས་དཔལ༔ བཅོམ་ལྡན་ཡིད་བཞིན་འཁོར་ལོ་ཚེ་འཕེལ་མ༔ སྐུ་མདོག་དཀར་མོ་སྟོན་ཟླའི་དཔལ་ནས་མཛེས༔ དྲི་བྲལ་པད་དཀར་ཟླ་བའི་གདན་སྟེང་དུ༔ ཟླ་བའི་རྒྱབ་ཡོལ་སྐྱིལ་ཀྲུང་བཅས་མཛད་མ༔ སྐུ་ཡི་འོད་ཀྱིས་འཇིགས་པ་མ་ལུས་སེལ༔ མཆོག་སྦྱིན་ལྷ་མོ་ཁྱོད་ལ་ཕྱག་འཚལ་བསྟོད༔ ཞལ་གྱི་པདྨའི་འདབ་ཕྲེང་ལས་འཁྲུངས་པའི༔ ཚངས་དབྱངས་ཡན་ལག་དྲུག་ཅུའི་ཆོས་སྒྲ་སྒྲོག༔ ཏཱ་ར་གཉིས་བརྗོད་ ༤༣༤༽སྲིད་ཞི་དབང་བསྒྱུར་མཛད༔ རྒྱལ་བའི་སྲས་ཀྱིས་རབ་ཏུ་བསྟོད་ཅིང་འདུད༔ ཤེས་རབ་དབང་ཕྱུག་ཁྱོད་ལ་ཕྱག་འཚལ་བསྟོད༔

མ་ལུས་ཕ་རོལ་ཕྱིན་མཛད་རྒྱལ་བའི་ཡུམ༔ རྣམ་ཀུན་མཆོག་ལྡན་རྡོ་རྗེའི་ཐུགས་གསང་འཛིན༔ སྣ་ཚོགས་ཐབས་ཀྱིས་མཛད་པ་ཅིར་ཡང་སྟོན༔ གནས་གསུམ་ཌཱ་ཀིའི་གཙོ་མོ་ཁྱོད་ལ་བསྟོད༔ པདྨའི་རིགས་འཆང་སོར་རྟོགས་ཡེ་ཤེས་ཏེ༔ གསུང་གི་རྡོ་རྗེ་ཁྱོད་ལ་ཕྱག་འཚལ་བསྟོད༔ བྱང་ཆུབ་སེམས་དཔའ་སྲས་ཀྱི་ཐུ་བོ་འཛིན༔ སྨྲ་བའི་སེང་གེ་ཁྱོད་ལ་ཕྱག་འཚལ་བསྟོད༔ ངག་གི་དབང་ཕྱུག་ཤེས་རབ་ཚུལ་འཆང་བ༔ གངྒའི་ལྷ་མོ་ཁྱོད་ལ་ཕྱག་འཚལ་བསྟོད༔ ཅེས་གསོལ་བ་བཏབ་མ་ཐག་ཏུ་སྐུ་མི་སྣང་བར་གསུང་གི་གདངས་ལས༔ ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ༔ ཡང་དག་སྲོག་གི་སྙིང་པོ་འདི༔ དུས་ཀུན་བརྗོད་པའི་བསོད་ནམས་ཀྱིས༔ སྟོབས་བཅུ་མཐར་སོན་ས་བཅུ་ཐོབ༔ ཏཱྃ་ཡིག་རླུང་སེམས་དབྱེར་མེད་པར༔ རྩ་གནས་ཡི་གེའི་སྤྲིན་དུ་བསྟིམ༔ གདོས་བཅས་མི་སྣང་དབྱིངས་སུ་ཐིམ༔ ཀུན་ཏུ་འོད་ཀྱི་ས་ལ་ཕྱིན༔ ཐམས་ཅད་མཁྱེན་པའི་ཡེ་ཤེས་ཐོབ༔ ཨ་ཧཾཿ ཞེས་རང་གི་གནས་བཞིར་འོད་ཀྱི་རྣམ་པར་གཙོ་འཁོར་ཐམས་ཅད་ཐིམ་པས་བདེ་སྟོང་དབྱེར་མི་ཕྱེད་པའི་ངང་དུ་དར་ཅིག་ ༤༣༥༽གནས་སོ༔ བདེ་བའི་རྡོ་རྗེའི་སྣང་ཉམས་སོ༔ དགེའོ།། མཁའ་འགྲོ་ཀུན་གསལ་མས། ཀྱཻ་ཀྱཻ། རྣལ་འབྱོར་དབང་ཕྱུག་བི་མ་ལ། །ཕས་བུ་ལ་གདམས་པའི་ཟབ་ཆོས་ནི། །མ་ཌཱ་ཀིའི་ཐུགས་བཅུད་ཁྱད་དུ་འཕགས། །དེ་གསེར་དང་རང་གན་མ་ནོར་ན། །བུ་དོན་གཉིས་ནོར་བུ་ལག་ཏུ་ལོན། དེ་དུས་སུ་མི་རིང་ཉེ་བའི་གནས། །སྨོན་ལོག་གི་དམ་སྲི་མི་རུ་བརྫུ། །བར་ཆད་ཀྱི་རླུང་ནག་འཚུབ་མ་ལྡང༌། །རྡོ་རྗེ་ཡི་མདུད་པ་གཡའ་ཡིས་ཉམས། །རྐྱེན་མཁའ་འགྲོ་འཁུ་ཞིང་མི་འདོད་འབྱུང༌། །ཐུགས་དགོངས་པ་འོད་གསལ་དབྱིངས་སུ་བསྡུ། །ཚུལ་རིག་པས་དཔྱོད་ལ་དཔའ་གདིང་བསྐྱེད། །འཁོར་འདས་ཀྱི་ཆོས་ཀུན་སྒྱུ་མའི་ངང༌། །ལེགས་ཉེས་ཀུན་འོད་གསལ་རིག་པའི་རྩལ། །གནོད་བྱེད་ཀྱི་ལྷ་འདྲེ་ཚར་བཅད་ནས། །བུའི་རང་ཚུགས་ཟུངས་ལ་རང་མདངས་སྐྱོངས། །བརྟུལ་ཞུགས་ཀྱི་སྤྱོད་པ་ཐད་ཀ་རུ། །རྩལ་ཆོ་འཕྲུལ་སྣ་ཚོགས་དབྱིངས་སུ་གཏོར། །རྐྱེན་སྣང་བ་རང་གྲོལ་གདམས་པ་ལོངས། །ཕ་མཚོ་སྐྱེས་རྡོ་རྗེས་གདམས་པའི་ཆོས། །མདངས་རྨ་བྱའི་དུག་གིས་མ་བཅོས་པར། །མ་མཁའ་འགྲོས་ལུང་

༤༣༦༽བསྟན་ཇི་བཞིན་དུ། ཁྱོད་རིག་པས་དཔྱོད་ལ་རིམ་བཞིན་བརྩོན། །དེས་བར་ཆད་གཡུལ་ལས་རྒྱལ་ནས་ཀྱང༌། ཆོས་སྨིན་གྲོལ་གྱི་མཛད་པ་མཐར་ཕྱིན་ངེས། ས་མ་ཡ། ཞེས་ཟེར་མི་སྣང་བར་ཡལ། སུ་ཁ་བཛྲས་སོ།། ཕྱི་ཡི་འཁྲུལ་ཞིག་ཚོགས་དྲུག་དེར་འཛིན་བྲལ༔ ཡིད་ཤེས་ཀྱི་གཉེན་པོས་མ་བསླད་གྲོལ༔ ནང་འཁྲུལ་ཞིག་བསྐྱེད་པ་ཨ་འཐས་བྲལ༔ སྣང་རྟོག་ཀུན་སྒྱུ་མའི་ལྷ་སྐུར་གྲོལ༔ གསང་བ་འཁྲུལ་ཞིག་ཡེ་གཞི་ཀ་ནས་དག༔ ངོ་བོ་ཡེ་ཤེས་ལུ་གུ་བརྒྱུད་དུ་གྲོལ༔ འཁྲུལ་ཡང་འཁྲུལ་ཏེ་ཆོས་དབྱིངས་ངང་དུ་འཁྲུལ༔ ཞིག་ཀྱང་ཞིག་སྟེ་ཆོས་དབྱིངས་ཀློང་དུ་ཞིག༔ ཆོས་དབྱིངས་ངང་ལས་གཡོ་མེད་ཆོས་ཀུན་གྲོལ༔ འཁྲུལ་ཞིག་ང་ནི་བི་མ་མི་ཏྲ་ཡིན༔ ཨ་ཕཊ༔ ཕྱི་ཡི་རྣལ་འབྱོར་བྱང་ཆུབ་སེམས་ཀྱི་རྩལ༔ སྣོད་བཅུད་ལྷ་ཡི་ཕྱག་རྒྱར་ཉམས་སུ་ལོངས༔ ནང་གི་རྣལ་འབྱོར་ཟུང་འཇུག་བདེ་བའི་སྐུ༔ ལས་ཀྱི་ཕྱག་རྒྱར་སྦྱོར་སྒྲོལ་ཉམས་སུ་ལོངས༔ གསང་བའི་རྣལ་འབྱོར་གཉིས་མེད་ཡེ་ཤེས་དོན༔ རྩ་བྲལ་རྡོ་རྗེ་སྙིང་པོ་ཉམས་སུ་ལོངས༔ རྣལ་འབྱོར་ང་ནི་བི་མ་མི་ཏྲ་ ༤༣༧༽ཡིན༔ ཨ་ཕཊ༔ སུ་ཁ་བཛྲ་གྱིས་སོ།། ཌཱ་ཀི་མི་ཡི་ཟོལ་འཆང་བ། །རིགས་ལྡན་རྣལ་འབྱོར་དབང་མོ་ཉོན། །སྨོན་ལོག་དམ་སྲིའི་ཕྲག་དོག་གིས། །དམོད་ངན་བྱད་ཕུར་ཐོགས་པ་ལ། །ཡང་བཟློག་རྡོ་རྗེ་ཕ་ལམ་ནི། ཁྱེད་ཀྱི་དཔའ་བོའི་གོ་བགོས་ན། །བཟློག་ཅིང་བསྒྱུར་བར་གདོན་མི་ཟ། །པདྨས་མངགས་པའི་ཕོ་ཉ་ནི། །ཡེ་ཤེས་རྩལ་སྣང་མངོན་ཤེས་ཀྱིས། །དུས་གསུམ་ཕན་བདེ་རང་ལ་རག །གཞན་གྱིས་འཁྲུལ་གཏམ་རྫུན་གྱིས་བསླུ། །སྨིན་གྲོལ་དཀྱིལ་འཁོར་ཞལ་ཕྱེ་དུས། །ཉམས་པ་རྣམས་དང་བསྲེ་མི་རུང༌། །བསྲེས་ན་མི་འདོད་སྣ་འདྲེན་བྱེད། །རིག་པས་དཔྱོད་ལ་གཟབ་གལ་ཆེ། །དུས་དང་དུས་སུ་བརྡ་དོན་གསལ། །གོ་བར་གྱིས་ཤིག་རིགས་ལྡན་མ། ཞེས་པའང་ཚོགས་གྲལ་རེད་སྙམ་པ་ཞིག་ཏུ་ཡུད་ཙམ་ལྷག མཁའ་འགྲོ་བདེ་བའི་གོ་ཆས་གདམས་པའོ།། སྤྲང་མོའི་འཁྲུལ་ཉམས་སོ།།

༄། ཨཱཿ རྣམ་ཐར་གསུམ་ལྡན་སྟོང་པ་ཉིད། །རང་བཞིན་མ་འགགས་ལྷུན་གྲུབ་རྩལ། །ཐུགས་རྗེ་སྒྱུ་འཕྲུལ་རོལ་པ་ལས། །རང་རིག་ཧྲཱིཿ ༤༣༨༽ ཡིག་ཡོངས་གྱུར་པས། །བདེ་ཆེན་པདྨ་དབང་གི་ལྷ། །རྣམ་ཀུན་མཆོག་ལྡན་བཙུན་མོ་ནི། །འོད་དམར་རྡོ་རྗེ་རྩེ་གསུམ་གྱུར། །རྡོ་རྗེའི་ལྟེ་བར་ཧྲཱིཿདམར་མཐར། །སྙིང་པོ་འབྲུ་བརྒྱད་གཡོན་དུ་འཁོར། །གཡས་ཕྱོགས་རྩེ་མོའི་ཁོང་གསེང་ནས། །ཡི་གེ་ཨོཾ་དཀར་ཡོངས་གྱུར་པས། །རྡོ་རྗེ་རྣལ་འབྱོར་དཀར་གསལ་མཛེས། ཞལ་གཅིག་སྤྱན་གསུམ་དབྱིངས་སུ་གཟིགས། །དབུ་སྐྲ་སིལ་མ་རྒྱབ་ཏུ་འཕྱངས། །དར་དང་རིན་ཆེན་དབུ་རྒྱན་མཛེས། །ཕྱག་གཉིས་གཡས་པས་ཅང་ཏེའུ་འཁྲོལ། །གཡོན་པས་ཐོད་ཁྲག་ཐུགས་ཀར་སྟོབ། །སྐུ་ལ་རུས་པའི་རྒྱན་དྲུག་དང༌། །དར་དཔྱངས་རིན་ཆེན་སྣ་ཆོགས་བརྒྱན། །ཨུཏྤལ་དམར་པོའི་དོ་ཤལ་འཕྱངས། །ཞབས་གཉིས་གར་སྟབས་པད་ཟླར་བཞུགས། །གཡོན་གྱི་རྩེ་མོའི་ཁོང་གསེང་ནས། །ཨཱཿཡིག་དམར་པོ་ཡོངས་གྱུར་པས། །མཁའ་སྤྱོད་དབང་མོ་དམར་གསལ་མཛེས། །ཞལ་གཅིག་སྤྱན་གསུམ་དབྱིངས་སུ་གཟིགས། །དབུ་སྐྲ་དམར་སེར་གྱེན་དུ་བརྫེས། །ཐོད་སྐམ་ལྔ་ཡི་རྩེ་བྲན་ཅན། །ཕྱག་གཡས་གྲི་གུག་ཐུར་དུ་འཕྱར། །གཡོན་པས་ཐོད་ཁྲག་ཞལ་ ༤༣༩༽གསོལ་ཚུལ། །གཡོན་ཕྱོགས་ཕྲག་གཡོན་སྟེང་ནས་འཛིན། །མཆན་ཁུང་ཁ་ཊྭཱྃ་ག་འཆང་ཞིང༌། །སྐུ་ལ་རུས་རྒྱན་ཕྱག་རྒྱ་ལྔ་ཡིས་སྤྲས། །ཐོད་རློན་ལྔ་བཅུའི་དོ་ཤལ་དང༌། །དར་དཔྱངས་རིན་ཆེན་སྣ་ཚོགས་འཕྱངས། །ཡེ་ཤེས་ལྔ་ལྡན་མེ་དཔུང་ཀློང༌། །ཞབས་གཉིས་གཡས་བསྐྱང་གཡོན་བསྐུམ་ཞིང༌། །གར་སྟབས་བམ་རོ་སད་ཉིར་བཞུགས། །དབུས་ཀྱི་རྩེ་མོའི་ཁོང་གསེང་ནས། །ཧཱུྃ་ཡིག་མཐིང་ག་ཡོངས་གྱུར་པས། །བདེ་ཆེན་རྡོ་རྗེ་ཕག་མོ་ནི། །མཐིང་གསལ་ཞལ་གཅིག་ཕྱག་གཉིས་པ། །གྲི་ཐོད་འཛིན་ཅིང་སྤྱན་གསུམ་ལྡན། །དབུ་སྐྲ་ཁམ་སེར་གྱེན་དུ་འཁྱིལ། །དབུ་གཙུག་ཕག་ཞལ་ངུར་སྒྲ་སྒྲོག

།ཐོད་སྐམ་ལྔ་ཡིས་དབུ་ལ་བརྒྱན། །ཐོད་རློན་ལྔ་བཅུའི་དོ་ཤལ་དང༌། ཁྲོ་མོའི་ཆས་ཀུན་རབ་ཏུ་རྫོགས། །གཟིག་ཤམ་སྨད་དཀྲིས་ཁ་ཊྭཱྃ་འཆང༌། །ཞབས་གཉིས་གཡས་བསྐུམ་གཡོན་བརྐྱངས་ཤིང༌། །བམ་རོ་དམར་སེར་སྙིང་གར་བརྫིས། །ཐུགས་ཀློང་དཔའ་བོ་རྟ་མགྲིན་དམར། །ཕྱག་གཉིས་གྲི་ཐོད་ཐུགས་ཀར་འཛིན། །དཔལ་དང་དུར་ཁྲོད་ཆས་ཀུན་རྫོགས། ༤༤༠༽།སྤྱི་གཙུག་རྟ་མོག་ལྗང་ཁུར་འཚེར། །ཞབས་གཉིས་པད་ཉི་བམ་སྟེང་བརྫིས། །ཡེ་ཤེས་མེ་ཕུང་འཁྱིལ་བའི་ཀློང༌། །གར་དགུ་རྔམས་བརྗིད་རོལ་པས་བཞུགས། །ལྷ་ཚོགས་དེ་དག་གནས་གསུམ་ལས། །རྡོ་རྗེ་གསུམ་གྱི་ངོ་བོ་འབྲུ་གསུམ་དང༌། །རང་རང་ཐུགས་སྲོག་ས་བོན་ཡིག་འབྲུ་ལས། །འོད་འཕྲོས་རྒྱལ་ཀུན་མཆོད་ཅིང་བྱིན་རླབས་བསྡུས། །མར་འཕྲོས་འགྲོ་བའི་སྒྲིབ་སྦྱངས་བདེ་ལ་བཀོད། །ཚེ་བསོད་དཔལ་འབྱོར་འདོད་དགུ་ཐམས་ཅད་བསྡུས། །རང་རང་སྲོག་གི་ས་བོན་ཉིད་ལ་བསྟིམ། །སྐུ་ཡི་དབྱིབས་བརྒྱུད་གསང་བའི་པདྨ་ནས། །འོད་ཟེར་ཁ་དོག་ལྔ་ལྡན་རྣམ་པ་རུ། །རྡོ་རྗེའི་ལྟེ་བའི་སྔགས་ཕྲེང་ཉིད་ལ་ཐིམ། །ཕྱི་སྣོད་འོད་དམར་རྣམ་པའི་གཞལ་ཡས་ཁང༌། །ནང་བཅུད་དེར་འཛིན་བྲལ་བ་ལྷའི་ཕྱག་རྒྱ། །དྲན་རྟོག་འོད་གསལ་གཉུག་མ་རྩ་བྲལ་ཀློང༌། །ལུས་ནི་དུར་ཁྲོད་མི་རོ་ལྟ་བུར་སོང༌། །འོད་དམར་རྣམ་པ་གདོས་བཅས་ལུས་མི་སྣང༌། །ངག་ནི་ལྐུགས་པ་ཇི་བཞིན་སྨྲ་བརྗོད་བྲལ། །གྲགས་སྟོང་སྐྱེ་མེད་སྔགས་སྒྲས་སྣང་ཡུལ་ཁྱབ། །སེམས་ནི་རྟོག་མེད་ཁོང་སྙིང་མེད་དང་མཚུངས། །ཡུལ་མེད་ཟང་ཐལ་གཏད་མེད་རྒྱ་ཡན་དུ། །ཡིད་དཔྱོད་ ༤༤༡༽བློ་བྲལ་ཁྱབ་བརྡལ་ནམ་མཁའ་ཆེ། །དགག་སྒྲུབ་རེ་དོགས་མེད་བའི་ཟང་ཐལ་ལོ། །ཡིད་ཤེས་འཛིན་པས་བཟུང་ཡང་བཅོས་མེད་པར། །ལུང་མ་བསྟན་གྱི་འཁྲུལ་ཉམས་དེ་ལྟར་ཤར། །ཐུན་དང་ཐུན་མཚམས་མེད་པར་ལྐོག་འགྱུར་རོ། །སྒྲུབ་པའི་ལྷ་དང་སྔགས་དང་སྒྲུབ་པ་པོ། །བསྒྲུབ་དང་འགྲུབ་པར་བྱ་བའི་ཡུལ་རྣམས་ཀུན། །འོད་གསལ་རིག་སྟོང་སྤྲོས་བྲལ་ཀློང་ཆེན་མཁའ། །ཆུ་ལས་ཆུ་བུར་རྡོལ་བ་ཇི་བཞིན་མཐོང༌། །དེ་དག་དངོས་པོ་མཚན་མ་ཅན་ཡིན་ཀྱང༌། །ལུང་མ་བསྟན་གྱི་དབང་གིས་དངོས་མེད་སྣང༌། །འཁྲུལ་ཉམས་འདི་ལས་སེལ་ཐབས་མན་ངག་ཞིག

།ཐབས་གྲོགས་ཡིད་བཞིན་ནོར་བུས་བསྩལ་དུ་གསོལ། ཅེས་སུ་ཁ་བཛྲ་གྱིས་ཕུལ་བའོ།། ༤༤༢༽