༤༡༩༽ ཆོས་ཉིད་མཁའ་འགྲོའི་ཐུགས་ཐིག་ལས༔ དབང་གི་ལྷ་མོའི་ལས་ཚོགས་ཁམས་གསུམ་དབང་བསྡུད་ཕྲིན་ལས་མྱུར་འགྲུབ་བཞུགས་སོ༔ ༤༢༠༽ (Dakini secret letter here) ན་མོ་པདྨ་ཀཱ་ར་ཡེ༔ རང་རིག་རྩ་གསུམ་ལྷ་ལ་འདུད༔ རྣལ་འབྱོར་དམ་ཚིག་གནད་ལྡན་པས༔ ལྷ་མོའི་བསྒོམ་བཟླས་ཚད་རྫོགས་ནས༔ མདའ་ལ་མདེའུ་གདགས་པ་བཞིན༔ མན་ངག་གབ་ཡིག་ཟབ་མོ་བསྟན༔ ས་མ་ཡ༔ དེ་ལ་སྦྱོར་བའི་རིམ་པ་ནི༔ རྫས་དང་སྔགས་ཀྱི་རིམ་པ་ལ༔ བརྟེན་ནས་གང་འདོད་དབང་བསྡུད་ཐབས༔ ཤོག་དྲིལ་གཅིག་པའི་གནད་བསྟན་པ༔ དང་པོ་མཆོག་གསུམ་དབང་བསྡུད་ཐབས༔ རྩ་སྔགས་སྭཱ་ཧཱ་མེད་པའི་མཇུག༔ བུདྡྷ་དྷརྨ་སཾ་གྷ་པཱ་ཤཾ་ཀུ་རུ་ཡེ་སྭཱ་ཧཱཿ ཕུ་ལ་ཕུ་ལ་ཏ་ལ་ཏ་ལ་ཡེ་ཁུག་སྭཱ་ཧཱཿ ཞེས་བཟླས་རྫས་ལ་གི་ཝཾ་དང༔ དམར་པོ་གསུམ་དང་མངར་གསུམ་གྱིས༔ རིལ་བུ་བྱ་ཞིང་སྔགས་ཀྱིས་བཏབ༔ དམར་སེར་གུར་ཁྱིམ་ཆབ་ཀྱིས་བྲན༔ ཤེལ་ལམ་ཟངས་བུམ་ནང་དུ་བླུགས༔ ཉི་ཟླ་སྒྲ་གཅན་འཕྲད་པའི་དུས༔ ལྷ་མོའི་བསྐྱེད་རྫོགས་གཞུང་བསྲངས་ནས༔ འཛབ་བཟླས་ལས་ལ་སྦྱོར་བའི་དུས༔ རིལ་བུ་བཟའ་ཞིང་དམིགས་གནད་གཅུན༔ དེ་ཡིས་དགོངས་པ་ཀློང་རྡོལ་ནས༔ འཆད་རྩོད་རྩོམ་ལ་མངའ་དབང་ཐོབ༔ བསྟན་འཛིན་དགེ་འདུན་སྡེ་དབང་འབྱོར༔ ལུང་རྟོགས་ཆོས་ཀྱི་གཞི་ཚུགས་ངེས༔ ས་མ་ཡ༔ གཉིས་པ་སྲིད་སྐྱོང་སྟོབས་ཆེན་དབང་དུ་བསྡུ་བའི་ ༤༢༡༽ཐབས༔ རྩ་སྔགས་སྭཱ་ཧཱ་མེད་པའི་མཇུག་དག་ཏུ༔ ལྷ་མཐུ་བོ་ཆེ་ཨ་ཀརྵ་ཡ་ཛ་པཱ་ཤཾ་ཀུ་རུ་ཧཱུྃ༔ ཀླུ་དཔལ་འབྱོར་ལོངས་སྤྱོད་ལྡན་པའི་རྟེན་དང་བརྟེན་པ་ཐམས་ཅད་པཱ་ཤཾ་ཀུ་རུ་ཡེ་སྭཱ་ཧཱཿ མི་སྟོབས་པོ་ཆེ་ནྲྀ་ཨ་ཀརྵ་ཡ་ཛ་ཛ་ཝ་ཤཾ་ཀུ་རུ་ཡེ་སྭཱ་ཧཱཿ ཞེས་བཟླས་དམིགས་པས་གནད་གཅུན་ནས༔ ཁྲི་བཟླས་གང་དམིགས་དབང་བསྡུད་ངེས༔ བཀའ་ཉན་བྲན་འཁོལ་ལས་གང་བཅོལ༔ ངེས་པར་འགྲུབ་པར་ཐེ་ཚོམ་མེད༔ ས་མ་ཡ༔ ཟས་ནོར་དབང་དུ་སྡུད་པའི་ཐབས༔ རྩ་སྔགས་སྭཱ་ཧཱ་མེད་པའི་མཇུག༔ མ་མ་བཱ་སུ་རཏྣ་ན་ན་ཁ་རྡེ་སིདྡྷི་ཝ་ཤཾ་ཀུ་རུ་ཡེ་སྭཱ་ཧཱཿ

སརྦ་བྷྲཱུྃ་འདུས་ཧཱུྃ༔ ཞེས་བཟླས་ཡང་ན་མེ་ཐབ་ཏུ༔ དབང་མེ་གསུམ་དང་མངར་གསུམ་ལ༔ ཨ་མྲྀ་ཏ་ཡིས་ངར་བཏབ་ནས༔ མེ་ཚོགས་གཏོང་བས་གང་འདོད་ཀྱི༔ ཟས་ནོར་ལོངས་སྤྱོད་འདུ་བར་ངེས༔ ས་མ་ཡ༔ རྟ་ཕྱུགས་ལ་སོགས་དབང་འདུ་ཐབས༔ རྩ་སྔགས་སྭཱ་ཧཱ་མེད་པའི་མཇུག༔ རཏྣ་མངྒ་ལཾ་ཁུ་ཡ་ཁུ་ཡ་བཱ་སུ་སིདྡྷི་ཝ་ཤཾ་ཀུ་རུ་ཡེ་སྭཱ་ཧཱཿ ཅེས་བཟླས་དམིགས་པའི་གནད་ལྡན་ན༔ ཕྱུགས་གཡང་འབད་མེད་འབྱུང་བར་ངེས༔ ས་མ་ཡ༔ མི་དབང་དབང་དུ་བསྡུ་བ་ལ༔ རྩ་སྔགས་སྭཱ་ཧཱ་མེད་པའི་མཇུག༔ ༤༢༢༽ ནྲྀ་ཨ་ཀརྵ་ཡ་ཛ་ཛ་མི་སྙིང་འགུལ་འགུལ་བྲེང་བྲེང་དུ་ཕུང་མི་དབང་ཆེ་གེ་མོའི་བློ་ཡིད་སེམས་གསུམ་དབང་དུ་བསྡུས་ཤིག་ཕུ་མ་ཕུ་མ་ཏ་མ་ཏ་མ་ཏ་ལ་ཡེ་སྭཱ་ཧཱཿ ཞེས་བཟླས་མངར་གསུམ་རིལ་བུ་ལ༔ ཕུས་བཏབ་ལྷ་མོའི་ང་རྒྱལ་གྱིས༔ སུ་ལ་སྦྱིན་པས་ཡུལ་དབང་མི༔ དབང་བསྡུས་ཅི་བསྒོས་བཀའ་ཉན་ཅིང༔ བསྟན་པའི་གཞི་མ་སྤེལ་བར་ངེས༔ ས་མ་ཡ༔ དགྲ་བགེགས་དབང་དུ་བསྡུ་འདོད་ན༔ རྩ་སྔགས་སྭཱ་ཧཱ་མེད་པའི་མཇུག༔ ནྲྀ་ཏྲི་ཨ་ཀརྵ་ཡ་ཛཿཡིད་སྟྭཾ་བྷ་ཡ་ངག་སྟྭཾ་བྷ་ཡ་ལུས་སྟྭཾ་བྷ་ཡ་མཱ་ར་ཡ་ཧཱུྃ་ཕཊཿ ཅེས་བཟླས་དགྲ་བགེགས་དབང་བསྡུས་ནས༔ བར་ཆད་གཡུལ་ལས་རྒྱལ་བ་དང༔ གང་བསམ་དོན་གཉིས་འབད་མེད་འགྲུབ༔ ས་མ་ཡ༔ ཕྱག་རྒྱ་དབང་དུ་བསྡུ་བའི་ཐབས༔ ཆགས་ཅན་མོ་ཡི་ཆུ་ཤུལ་ས༔ སྲིད་པའི་ཁུ་བ་དང་བསྲེས་ནས༔ མི་མོའི་གཟུགས་བཅའ་གསང་བ་རུ༔ ཟངས་ཁབ་དག་ལ་སྔགས་འདི་བཏབ༔ ཨོཾ་ཀུ་རུ་ཀུལླེ་ཧྲཱིཿམུ་དྲ་ཙཀ་ཤུ་རྩེ་ལྡན་ཁུག་མངལ་སྲིན་སློང་སློང་སེམས་སེམས་གཡོས་གཡོས་ཨ་ཀརྵ་ཡ་ཛ་ཛ་ཝ་ཤཾ་ཀུ་རུ་ཡེ་སྭཱ་ཧཱཿ ཅེས་བཟླ་ཟངས་ཁབ་ངར་བཏབ་ནས༔ བྷ་ག་དཀྲུགས་པས་གང་དམིགས་ཀྱི༔ མི་མོ་དབང་མེད་ཆགས་པ་གཡོ༔ ཞག་གསུམ་ལས་ནི་མི་འགྱང་བར༔ དབང་དུ་འདུ་བར་ཐེ་ཚོམ་མེད༔ ས་མ་ཡ༔ ཡང་ན་མི་མིན་ཌ་ཀིའི་རིགས༔ དབང་དུ་བསྡུ་བའི་མན་ངག་ནི༔ དབང་ཤིང་དྲི་བཟང་ངད་ལྡན་དང༔ ༤༢༣༽ གསང་བའི་མེ་ཏོག་རྣམ་པ་གསུམ༔ རྩི་བཅུད་འབྲི་མར་རྟ་ལ་བསྐྱོན༔

མེ་ཚོགས་ལྡེ་ཁ་ལ་བརྟེན་ནས༔ སྔགས་དམིགས་གནད་ཟབ་འདི་ལྟར་བྱ༔ རྩ་སྔགས་སྭཱ་ཧཱ་མེད་པའི་མཇུག༔ ཛྙཱ་ན་ཌཱ་ཀི་ས་མ་ཡ་ཧོ་མོ་ཧ་ཡ་ཏི་ར་ག་ཧོ་ཌཱ་ཀི་ནི་ཁུག་ཝ་ཤཾ་ཀུ་རུ་ཡེ་སྭཱ་ཧཱཿ ཞེས་བཟླས་དམིགས་གནད་འདི་ལྟར་བྱ༔ རང་ཉིད་གསང་བ་མཁའ་འགྲོ་མའི༔ ཐུགས་ཀར་ཡེ་ཤེས་སེམས་དཔའ་ནི༔ དབང་ཆེན་པདྨ་ཧེ་རུ་ཀ༔ ཞལ་གཅིག་ཕྱག་གཉིས་གྲི་ཐོད་འཛིན༔ དམར་གསལ་གར་དགུའི་ཉམས་ལྡན་གསལ༔ དེ་ཡི་ཐུགས་ཀློང་ཧྲཱིཿདམར་ལས༔ འོད་ཟེར་ལྕགས་ཀྱུའི་རྣམ་པར་འཕྲོས༔ རིགས་ལྔའི་མཁའ་འགྲོའི་ཆར་གཏོགས་པའི༔ རིགས་གང་དབང་བསྡུད་བྱེད་པ་ལ༔ ལས་མདོག་འོད་ཟེར་འཕྲོ་འདུ་བྱ༔ རང་སྲོག་ཉིད་ལ་ཡང་ཡང་བསྟིམ༔ དེ་ཡིས་མི་མིན་གྲོགས་སུ་ཁུག༔ ས་མ་ཡ༔ སྣང་སྲིད་དབང་དུ་བྱེད་འདོད་ན༔ རྩ་སྔགས་སྭཱ་ཧཱ་མེད་པའི་མཇུག༔ ཁམས་གསུམ་སྲིད་གསུམ་ཟས་ནོར་ལོངས་སྤྱོད་ཐམས་ཅད་ཝ་ཤཾ་ཀུ་རུ་ཡེ་སྭཱ་ཧཱཿ ཅེས་བརྗོད་འཁོར་འདས་དབང་བསྡུས་ངེས༔ ས་མ་ཡ༔ དེ་ལྟར་སྔགས་ཀྱི་གབ་བྱང་འདི༔ དམིགས་གནད་ལྡན་པའི་སྐྱེས་བུ་ཡིས༔ གང་འདོད་ངེས་པར་འབྱུང་བར་ངེས༔ མན་ངག་ཡིད་བཞིན་ནོར་ལས་ལྷག༔ གསང་ཞིང་གསང་བར་ཉམས་སུ་ལོངས༔ ས་མ་ཡ༔ ཨེ་མ༔ མན་ངག་གབ་བྱང་ཀུན་གྱི་ ༤༢༤༽སྙིང་བཅུད་འདི༔ པདྨ་བདག་གིས་སྙན་ནས་སྙན་དུ་བརྒྱུད༔ ཟབ་པའི་ལས་ཚོགས་གདམས་པ་འདི་ཁྱད་འཕགས༔ མཚོ་རྒྱལ་ཁྱོད་ཀྱིས་ཐུགས་དམ་མཐིལ་དུ་ཟུངས༔ ད་དུང་མ་སྤེལ་རིན་ཆེན་གཏེར་དུ་སྦོས༔ མ་འོངས་སྙིགས་མ་ཉི་ཤུ་ཁ་རལ་དུས༔ ཁྱོད་སྤྲུལ་སྦས་པའི་ཚུལ་བཟུང་ཡོས་འབྲུག་ལོ༔ གནས་ལྔར་ཧ་རི་ནི་ས་ཏཱྃ་ཡིག་མཚན༔ ཤེས་རབ་མིག་ལྡན་རླུང་བཅུར་རང་དབང་ཐོབ༔ སྦས་པའི་ཐབས་མཆོག་པདྨའི་རིགས་དང་འཕྲད༔ འགྲོ་དོན་ཞིང་ལྔ་སྨོན་ལམ་དབང་གིས་འཕྲད༔ དེ་དུས་ཆོས་འདིའི་གཏད་རྒྱ་དེ་ཡིས་ཕྲོལ༔ ཆོས་བདག་སྐྱེས་བུ་ཨ་ཙར་སྤྲུལ་པ་ནི༔ མཚོ་རྒྱལ་བྱིན་ཐོབ་ཤར་སྨད་ཕྱོགས་ནས་འབྱུང༔ ཕྱི་ནང་རྟེན་འབྲེལ་མཁས་པའི་གནད་བརྟེན་ན༔ བསྟན་འགྲོའི་བདེ་སྐྱིད་ལྔ་བཅུའི་བར་དུ་འབྱུང༔

ཆོས་འདིའི་བསྟན་པ་ཡུལ་ལྔར་ཁྱབ་པར་ངེས༔ སྐལ་ལྡན་རིགས་ཀྱི་བུ་དང་འཕྲད་པར་ཤོག༔ སྐལ་མེད་འདོད་སྲེད་ཅན་གྱི་དབང་པོ་སྣུབས༔ བཀའ་སྲུང་གནོད་སྦྱིན་ཆེན་པོར་ཐུབ་ཡང་སྲུངས༔ དྲེགས་པ་རྣམས་གསུམ་གཉེར་གྱིས་ས་མ་ཡ༔ རྒྱ་རྒྱ་རྒྱ༔ གསང་རྒྱ༔ ཟབ་རྒྱ༔ གཏད་རྒྱ༔ སྦས་རྒྱ༔ གུ་ཧྱ༔ བརྡ་ཐིམ༔ ༔ ཅེས་པ་འདི་ཡང་དུས་རིང་མོ་ནས་སྐྱབས་རྗེ་ཐམས་ཅད་མཁྱེན་པ་གཏེར་ཆེན་པདྨ་ལས་འབྲེལ་རྩལ་གྱི་བཀའ་བསྐུལ་ཕེབས་པ་དང༌། བསྟན་པའི་བདག་པོ་མཆོག་སྤྲུལ་རིན་པོ་ཆེ་གཙང་མདའ་ཡང་སྤྲུལ་ཚང་ནས་རིན་པོ་ཆེ་དང་པོའི་མདངས་འཛིན་གྱི་རིན་ཆེན་དང་ ༤༢༥༽ལྷ་རེག་དྲི་བྲལ་བཅས་གནང་འབྱོར་ཕེབས་ནས་བསྐུལ་ངོར་གཏེར་ཆེན་ཐམས་ཅད་མཁྱེན་པའི་འཁོར་འབངས་ཡོངས་ཀྱི་ཐ་ཤལ་བ་གཟུངས་མའི་ཆ་ཙམ་འཛིན་པ་ཀུན་བཟང་བདེ་སྐྱོང་དབང་མོས་བླ་མའི་གདན་ས་སེར་དགོན་དབེན་ཕྲོད་ནས་ཌཱ་ཀིའི་བརྡ་ལས་དག་པར་ཕབས་པའོ།། ༤༢༦༽