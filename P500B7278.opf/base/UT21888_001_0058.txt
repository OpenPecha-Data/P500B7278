༤༧༥༽ཆོས་ཉིད་མཁའ་འགྲོའི་གསང་མཛོད་ལས༔ རྡོ་རྗེ་ཕག་མོའི་བླ་རྡོ་སྲོག་གི་འཁོར་ལོ་ཟབ་རྒྱ་ཅན་བཞུགས༔ ན་མོ་པདྨ་ཀཱ་ར་ཡེ༔ མ་འོངས་ང་ཡི་རྗཻས་འཇུག་རྣམས༔ སྣང་སེམས་དབང་དུ་འདུ་བ་དང༔ མཁའ་འགྲོ་ལུས་དང་གྲིབ་མ་བཞིན༔ འགྲོགས་ཕྱིར་སྲོག་གི་འཁོར་ལོ་འདི༔ སྙིང་མིག་སྲོག་ལས་ཕངས་ན་ཡང༔ ཡེ་ཤེས་མཚོ་རྒྱལ་ཁྱོད་ལ་གདམས༔ ད་དུང་མ་སྤེལ་གཏེར་དུ་སྦོས༔ ཕྱི་རབས་སྐལ་ལྡན་བུ་ལ་གཅོལ༔ ས་མ་ཡ༔ ལག་ལེན་བྲི་བའི་རིམ་པ་ནི༔ ཡར་ངོའི་ཚེས་གཟའ་དར་བའམ༔ རབ་ནི་རྒྱལ་ཕུར་འཛོམས་པའི་དུས༔ མཐིང་ཤོག་དྲི་བྲལ་སྨན་ཤོག་གང་རུང་ལ༔ རིན་ཆེན་ནམ་ནི་ལི་ཁྲི་མཚལ་ཆེན་གྱིས༔ མུ་ཁྱུད་རིམ་པ་བདུན་དུ་བཀོད༔ དབུས་སུ་ཐུགས་སྲོག་ས་བོན་མཿདམར་པོ༔ ཕྱི་ལ༔ བཅོམ་ལྡན་འདས་རྒྱལ་ཡུམ་རྡོ་རྗེ་ཕག་མོའི་བླ་གནས་པར་གྱུར་ཅིག༔ སྲོག་བརྟན་པར་གྱུར་ཅིག༔ སརྦ་ས་མ་ཏིཥྛ་ལྷན༔ དེའི་ཕྱི་རིམ་མུ་ཁྱུད་དང་པོ་ལ༔ ཕྱོགས་མཐུན་པདྨ་འདབ་བཞི་བྲི༔ ཧཿདཀར་རིཿསེར་ནིཿདམར་པོཿ སཿལྗང་ལ་སོགས་དབུ་ཅན་བྲི༔ དེའི་ཕྱི་མུ་ཁྱུད་གཉིས་པ་ལ༔ པདྨ་འདབ་མ་བརྒྱད་དུ་བྲི༔ ཤར་ནས་བརྩམ་སྟེ་དབུ་ཅན་གྱི༔ ཨོཾ་བཛྲ་བྷ་ར་ཧི་སརྦ་སིདྡྷི་ཕ་ལ་ཧཱུྃཿ དེའི་ཕྱིར་མུ་ཁྱུད་གསུམ་པ་ལ༔ གནམ་ལྕགས་འཁོར་ལོ་རྩིབས་ ༤༧༦༽བཞི་བྲི༔ འཁོར་རྩིབས་ཛཿཧཱུྃ་བྃ་ཧོཿདང༔ རྩིབས་མཆན་རྣམས་སུ་འདི་ལྟར་བཀོད༔ བདག་སྒྲུབ་པ་པོའི་ཞི་བའི་ལས་ཐམས་ཅད་འགྲུབ་པར་གྱུར་ཅིག༔ བདག་སྒྲུབ་པ་པོའི་ཚེ་དང་བསོད་ནམས་དཔལ་དང་འབྱོར་པ་ལ་སོགས་རྒྱས་པའི་ལས་རབ་འབྱམས་འགྲུབ་པར་གྱུར་ཅིག༔ བདག་སྒྲུབ་པ་པོའི་དབང་དུ་དཀོན་མཆོག་གསུམ་དང་སྣང་སྲིད་འཁོར་འདས་ཐམས་ཅད་འདུ་བར་གྱུར་ཅིག༔ བདག་སྒྲུབ་པ་པོའི་ས་ལམ་གྱི་ཡོན་ཏན་ལ་བར་དུ་གཅོད་པའི་གདོན་བགེགས་ལོག་འདྲེན་ཐམས་ཅད་བརླག་པའི་ནུས་པ་དང་ལྡན་པར་གྱུར་ཅིག༔ དེའི་ཕྱི་མུ་ཁྱུད་བཞི་པ་ལ༔ ཨོཾ་བཛྲ་བྷ་ར་ཧི་བྃ་ཧ་རི་ནི་ས་ར་ཙ་ཧྲཱིཿཡ་ཛ་ཛཿསརྦ་སིདྡྷི་ཕ་ལ་ཧཱུྃ༔

འཆང་པ་པོའི་ཁམས་གསུམ་སྐྱེ་འགྲོའི་བླ་ཡིད་སེམས་གསུམ་ཟས་ནོར་ལོངས་སྤྱོད་དཔལ་དང་གཟི་བརྗིད་མཐུ་སྟོབས་ནུས་པ་ཕུན་སུམ་ཚོགས་པ་ཐམས་ཅད་དང་ཆོས་སྲིད་མངའ་ཐང་ཡོན་ཏན་མཐའ་དག་གོང་ནས་གོང་དུ་འཕེལ་ཞིང་རྒྱས་ནས་རིག་འཛིན་རྣམ་པ་བཞི་མཐར་ཕྱིན་ཏེ་ནང་གསལ་གཞོན་ནུ་བུམ་སྐུའི་དབྱིངས་སུ་སངས་རྒྱས་པར་གྱུར་ཅིག༔ དེའི་ཕྱི་མུ་ཁྱུད་ལྔ་པ་ལ༔ དབྱངས་གསལ་རྟེན་འབྲེལ་སྙིང་པོ་བྲི༔ དེའི་ཕྱི་མུ་འཁྱུད་དྲུག་པ་ལ༔ རྡོ་རྗེ་གྲི་གུག་ཐོད་ཁྲག་བཀོད༔ དེའི་ཕྱི་མུ་ཁྱུད་བདུན་པ་ལ༔ སྣ་ཚོགས་མེ་རི་གཡོན་འཁྱིལ་བྲི༔ རྫས་ནི་བཟང་པོ་དྲུག་དང་ནི༔ སྟོབས་ལྡན་གྷི་ཝཾ་གསང་རྫས་གཉིས༔ མཁའ་འགྲོ་ལྔ་ཡི་བླ་རྡོ་ནི༔ སྐྱོན་བྲལ་བྱུ་རུ་མུ་མེན་དང༔ གཡུ་དང་འགྲོན་བུ་སཱ་ལེ་སྦྲམ༔ ལི་ཁྲི་ཆོས་སྨན་གུར་གུམ་བྱུགས༔ ༤༧༧༽ དར་སྣ་ལྔས་བཏུམས་ད་ལར་བཞག༔ རབ་གནས་བྱ་ཞིང་ལུས་ལ་བཅངས༔ དེ་ཡིས་མཁའ་འགྲོས་བུ་བཞིན་བརྩེ༔ དངོས་གྲུབ་མ་ལུས་ཆར་ལྟར་འབེབས༔ ས་ལམ་བར་ཆདཐམས་ཅད་སེལ༔ སྣང་སྲིད་བརྡ་ཆོས་ཤར་བར་ངེས༔ ཐེ་ཚོམ་མེད་དོ་ས་མ་ཡ༔ སྐལ་ལྡན་བུ་དང་འཕྲད་པར་ཤོག༔ ལོག་ལྟ་ཅན་ལ་གུ་ཧྱ་རྒྱ༔ དྲེགས་པ་རྣམ་གསུམ་གཉེར་གྱིས་ཤིག༔ ས་མ་ཡ༔ རྒྱ་རྒྱ་རྒྱ༔ ༔ ཅེས་པ་འདི་ཡང་གཏེར་ཆེན་པདྨ་ལས་འབྲེལ་རྩལ་གྱི་བཀའ་ཕེབས་ཚེ་མི་ལྡོག་ཙམ་དུ་འཁོར་འབངས་ཐ་ཤལ་བ་ཀུན་བཟང་བདེ་སྐྱོང་དབང་མོས་མཁའ་འགྲོ་གསང་བའི་བརྡ་ལས་ཞལ་བཤུས་པའོ། ནཻ་གྲོ་རྡོ་རྗེ་རྗོང་གི་ལྷ་ཤོད་ཕྱག་རྒྱའྀ་གདོང་ཉི་མའི་དཀྱིལ་འཁོར་ནས་དུས་བཟང་མཁའ་འགྲོ་འདུ་བའི་ཉིན་གུས་ཕུལ། ཕྱོགས་བཞིར་གྲི་གུག་ཐོད་ཁྲག་བཞི་དང༌། དེ་དག་གི་བར་མཚམས་སུ་རྡོ་རྗེ་གསུམ་མམ་གཅིག་བྲི། རྡོ་རྗེའི་མཚམས་སུ་ཐིག་ལེ་ཆེ་ཆུང་གསུམ་གྱིས་སྦྲེལ།། ༤༧༨༽