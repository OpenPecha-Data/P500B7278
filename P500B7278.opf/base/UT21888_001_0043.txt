༤༠༡༽ མཁའ་འགྲོའི་གསོལ་འདེབས་ཟབ་མོ་བཞུགས༔ ཨེ་མ་ཧོ༔ ཆོས་ཉིད་སྣང་བ་དག་པའི་གཞི་ཀློང་ནས༔ ཉམས་སྣང་གོང་འཕེལ་འོག་མིན་ཆོས་དབྱིངས་ཞིང༔ རིག་པ་ཚད་ཕེབས་རྡོ་རྗེ་ཕག་མོའི་སྐུ༔ ཆོས་ཟད་བློ་འདས་ཆེན་པོར་གསོལ་བ་འདེབས༔ འོད་གསལ་གཉུག་མའི་གནས་ལུགས་མངོན་གྱུར་ནས༔ གཞི་ལམ་འབྲས་བུའི་རང་ས་ཟིན་པ་དང༔ གཅིག་ཅར་ཐོག་བབས་ཏིང་འཛིན་དྲན་པའི་ངང༔ གདོད་མའི་ཆོས་སྐུའི་གོ་འཕང་ཐོབ་པར་ཤོག༔ ཅེས་ཡེ་ཤེས་མཁའ་འགྲོའི་གསོལ་འདེབས་འདི་ཡང་དམ་པ་གང་གི་ངོར་མདོར་བསྡུས་ཞིག་རྫུན་རྐྱལ་སུ་ཁའི་མིང་གིས་བྲིས་པའོ།། ༤༠༢༽