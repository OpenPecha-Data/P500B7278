༩༽ཆོས་ཉིད་མཁའ་འགྲོའི་ཐུགས་ཐིག་ལས༔ ཕུར་སྒྲུབ་བདུད་ལས་རྣམ་རྒྱལ་གྱི་ཆ་ལག་གསོལ་འདེབས་བྱིན་རླབས་དཔལ་སྟེར་བཞུགས༔ ན་མོ་པདྨ་ཀ་ར་ཡེ༔ དད་དང་མོས་གུས་ལྡན་པ་ཡིས༔ བརྒྱུད་པའི་བླ་མར་གསོལ་འདེབས་ཐབས༔ བྱིན་རླབས་དཔལ་སྟེར་འདི་རུ་བཀོད༔ སྐལ་ལྡན་བུ་ཡིས་ཉམས་སུ་ལོངས༔ ས་མ་ཡ༔ སྒོ་གསུམ་གཅིག་དྲིལ་དད་པ་ཡིས༔ སྙན་པའི་དབྱངས་ཀྱིས་འདི་སྐད་བརྗོད༔ ཨེ་མ་ཧོཿ ཀུན་བཟང་རྡོར་འཆང་རྡོར་སེམས་དགའ་རབ་རྗེ༔ གསོལ་བ་འདེབས་སོ་བདག་རྒྱུད་སྨིན་གྲོལ་ཏེ༔ ཚེ་འདིར་ཕྱག་རྒྱ་ཆེན་པོ་མངོན་གྱུར་ནས༔ ཕྲིན་ལས་ཕུར་པ་འགྲུབ་པར་བྱིན་གྱིས་རློབས༔ པྲ་བྷ་ཧསྟི་པདྨ་ཐོད་ཕྲེང་རྩལ༔ ཡེ་ཤེས་མཚོ་རྒྱལ་རྗེ་འབངས་རིག་འཛིན་ཚོགས༔ བཀའ་དྲིན་མཚུངས་མེད་པདྨ་ལས་འབྲེལ་ལ༔ གསོལ་བ༴ ཚེ་འདིར༴ ཕྲིན་ལས་ཕུར་པ༴ མཐིང་ནག་གྲུ་གསུམ་འབར་བའི་གཞལ་ཡས་ནས༔ རྡོ་རྗེ་གཞོན་ནུ་ཡབ་ཡུམ་འཁོར་འདས་དང༔ རྩ་གསུམ་དཔའ་བོ་མཁའ་འགྲོ་དམ་ཅན་ལ༔ གསོལ་བ༴ ཚེ་འདིར༴ ཕྲིན་ལས་ཕུར་པ༴ ས་ལམ་མཐར་ཕྱིར་ཡང་དག་དོན་ལྡན་ཅིང༔ བསྐྱེད་རིམ་རྣམ་དག་སྣོད་བཅུད་ལྷ་ ༡༠༽སྐུར་དག༔ རྫོགས་རིམ་ཕྱི་ནང་གཞན་གསུམ་བཅུད་དུ་སྨིན༔ རྫོགས་པ་ཆེན་པོ་སྲིད་ཞི་མཉམ་ཉིད་རྫོགས༔ ཚེ་འདིར་གཞོན་ནུ་བུམ་སྐུར་སངས་རྒྱས་ཤོག༔ ཅེས་པ་མོས་གུས་དྲག་པོ་ཡིས༔ གསོལ་འདེབས་འདི་ལ་བརྩོན་གྱུར་ན༔ བྱིན་རླབས་རྒྱུད་ལ་འཇུག་པར་ངེས༔ ཐེ་ཚོམ་མེད་དོ་ས་མ་ཡཿ རྒྱ་རྒྱ་རྒྱ༔ བརྡ་ཐིམ༔ ཿ ཅེས་བདེ་ཆེན་བདེ་བའི་རྡོ་རྗེས་ཉམས་ཆོས་ཡིག་རིས་སུ་བྲིས་པའོ།