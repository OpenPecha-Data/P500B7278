༣༡༧༽ ཆོས་ཉིད་མཁའ་འགྲོའི་གསང་མཛོད་ལས༔ དབང་ཆེན་རྩ་སྒྲུབ་ཡེ་ཤེས་རབ་འབར་བཞུགས༔ ༣༡༨༽ ན་མོ་པདྨ་ཀྲོ་དྷ་ཡེ༔ 

དབང་ཆེན་ཧེ་རུ་ཀ་ལ་འདུད༔ བདག་འདྲ་པདྨ་ཐོད་ཕྲེང་གིསཿ མ་འོངས་འགྲོ་བའི་དོན་དུ་ཡང༔ ཟབ་བཅུད་སྣ་ཚོགས་གཏེར་དུ་སྦས༔ རང་སྐལ་གང་ལྡན་ཆོས་ལ་སྤྱོད༔ འདི་ནི་བླ་མེད་ཁྱད་དུ་འཕགས༔ སྐལ་ལྡན་གསང་བ་འཛིན་པ་ཡིས༔ དཀྱིལ་འཁོར་གསུམ་དུ་བསྒྲུབ་པའི་ཐབས༔ ཡང་གསང་སྙིང་པོའི་གདམས་པ་བསྟན༔ སྐལ་ལྡན་བུ་ཡིས་ཉམས་སུ་ལོངས༔ ས་མ་ཡ༔ (Dakini secret letter here) ༔ དེ་ནས་སྐྱབས་འགྲོ་སེམས་བསྐྱེད་ནི༔ ན་མོ༔ རང་རིག་སྐུ་གསུམ་དོན་དམ་ཧེ་རུ་ཀ༔ གཉིས་མེད་ཀློང་ཡངས་ཆེན་པོར་སྐྱབས་སུ་མཆི༔ མ་རྟོགས་འཁོར་བར་འཁྱམས་པའི་འགྲོ་བ་ཀུན༔ གཉུག་མའི་རང་ཞལ་མཇལ་བར་ ༣༡༩༽སེམས་བསྐྱེད་དོ༔ ཨཱཿ བསམ་བརྗོད་བྲལ་བ་ཀ་དག་ངང༔ འཛིན་མེད་རང་གདངས་སྙིང་རྗེའི་རྩལ༔ འགག་མེད་རང་གསལ་ཆོ་འཕྲུལ་ལས༔ བྷྲཱུྃ་འཕྲོས་དབང་ཆེན་གཞལ་ཡས་མཚན་ཉིད་རྫོགས༔ ལྷུན་གྲུབ་བཀོད་པ་རབ་མཛེས་ཕོ་བྲང་དབུས༔ པདྨ་ཉི་ཟླ་བདུད་བགེགས་བསྣོལ་བའི་སྟེང༔ རིག་པ་ཧྲཱིཿཡིག་དམར་པོ་ཡོངས་གྱུར་ལས༔ བཅོམ་ལྡན་དཔལ་ཆེན་པདྨ་ཧེ་རུ་ཀ༔ ཞལ་གཅིག་ཕྱག་གཉིས་སྤྱན་གསུམ་གཏུམ་ལ་རྔམས༔ ཕྱག་གཡས་གྲི་གུག་གཡོན་པས་ཐོག་ཁྲག་བསྣམས༔ སྐུ་ལ་ཁྲོ་བོའི་ཆས་རྣམས་མ་ ༣༢༠༽ལུས་རྫོགས༔ བདེ་སྟོང་མངོན་གྱུར་ཕག་མོ་གཉིས་མེད་འཁྲིལ༔ མཐིང་སྐྱ་ཞལ་གཅིག་ཕྱག་གཉིས་གྲི་ཐོད་འཛིན༔ སྐུ་ལ་ཁྲོ་མོའི་ཆས་ཀུན་ཡོངས་སུ་རྫོགསཿ ཞབས་གཉིས་ཡབ་ཀྱི་སྐུ་ལ་འཁྲིལ་སྦྱོར་མཛད༔ སྤྱི་གཙུག་ཕག་ཞལ་ནག་པོས་ངུར་སྒྲ་སྒྲོག༔ ཡབ་ཡུམ་གཉིས་མེད་ཡེ་ཤེས་མེ་ཀློང་བཞུགས༔ དེ་ཡི་ཕྱི་རིམ་རང་ལས་སྤྲུལ་པ་ཡི༔ སྲས་མཆོག་རིགས་ལྔ་དཔའ་བོ་ཌཱ་ཀི་བཞི༔ ཁྲོ་བཅུ་དྲེགས་པ་སྡེ་བརྒྱད་སྒོ་མ་བཞི༔ སྐུ་མདོག་ཕྱག་མཚན་རྣམ་འགྱུར་དུ་མ་སོགས༔ མ་འདྲེས་ལྷུན་གྲུབ་ཡོངས་རྫོགས་ཆེན་པོར་གསལ༔ གཙོ་དང་འཁོར་གྱི་རྣམ་པར་ཤར་བ་ཀུན༔ གནས་འདིར་སྤྱན་འདྲེན་དམ་ཡེ་དབྱེར་མེད་བསྟིམ༔ ཛཿཧཱུྃ་བྃ་ཧོཿ ཧྲཱིཿ འོག་མིན་གསང་ཆེན་རོལ་པ་ནས༔

དབང་ཆེནལྷ་ཚོགས་མ་ལུས་ཀུན༔ གནས་འདིར་སྤྱན་འདྲེན་གཤེགས་སུ་གསོལ༔ པདྨ་ཉི་ཟླ་བདུད་བགེགས་སྟེང༔ དམ་ཚིག་ཡེ་ཤེས་གཉིས་མེད་བཞུགས༔ རང་རིག་རང་གསལ་ཡི་དམ་ལྷ༔ རང་ཞལ་མཇལ་ཕྱིར་ཡེ་ཕྱག་འཚལ༔ ཀ་དག་རང་རྩལ་ལྷུན་གྲུབ་ཤར༔ སྣང་སྲིད་མཆོད་པའི་རྒྱན་དུ་འབུལ༔ ཆགས་བྲལ་དོན་དམ་ ༣༢༡༽ ཧེ་རུ་ཀའིཿ སྐུ་གསུང་ཐུགས་ཡོན་ཕྲིན་ལས་བསྟོད༔ གྲུབ་བརྙེས་མཆོག་གི་དངོས་གྲུབ་སྩོལ༔ ཉམས་ཆག་ཉེས་ལྟུང་ཅི་བསགས་པ༔ དཀྱིལ་འཁོར་ལྷ་ཚོགས་སྤྱན་སྔར་བཤགས༔ ཨོཾ་བཛྲ་སཏྭ་ས་མ་ཡ༴ ཨཱཿ འཛབ་དགོངས་ནི༔ དཔའ་བོ་ཡབ་ཀྱི་ཐུགས་ཀར་ཉི་མའི་གདན་ལ་ཧྲཱིཿདམར་པོའི་མཐའ་མར་རྩ་བའི་སྔགས་ཀྱིས་གཡས་སུ་འཁོར་བ་ལས་འོད་ཟེར་འཕྲོ་འདུས་དོན་གཉིས་བྱས༔ ཚུར་འདུས་སྔགས་ཕྲེང་ལ་ཐིམ༔ རྒྱལ་ཀུན་ཡེ་ཤེས་ཡོན་ཏན་མཐུ་སྟོབས་དང་ལྡན་པར་བསམ༔ ཨོཾ་ཧྲཱིཿཔདྨ་ཀྲོ་ཏ་ཧྱ་གྲཱི་ཝ་སརྦ་སིདྡྷི་ཕ་ལ་ཧཱུྃ་ཨཱཿ ཞེས་བཟླ་དཔའ་བོ་ཡབ་སྔགས་སོཿ དཔའ་མོ་ཡུམ་གྱི་ཐུགས་ཀར་ཆོས་འབྱུང་དགའ་འཁྱིལ་གྱི་ཀློང་དུ་ཡེ་ཤེས་སེམས་མ་བྃ་ཡིག་དམར་པོའི་མཐའ་བསྐོར་དུ་རྩ་བའི་སྔགས་ཀྱིས་གཡོན་དུ་འཁོར་བར་བསྒོམ༔ ཨོཾ་བཛྲ་བྷ་ར་ཧི་སརྦ་སིདྡྷི་ཕ་ལ་ཧཱུྃ་ཨཱཿ ཞེས་བཟླ་དཔའ་མོ་ཡུམ་སྔགས་སོ༔ རིགས་ལྔའི་ཐུགས་ཀར་རང་རང་གི་ཐུགས་སྲོག་ས་བོན་ལས་འོད་ཟེར་འཕྲོས༔ དོན་གཉིས་བསྒྲུབ་ཅིང་ཚུར་འདུས་སྔགས་ཕྲེང་ལ་ཐིམཿ སྔགས་ཕྲེང་སྐུ་ལས་འོད་ཟེར་འཕྲོས་པས་ ༣༢༢༽ལས་རྣམས་གང་འདོད་ཐོགས་མེད་དུ་འགྲུབ་པར་བསམ༔ ཨོཾ་བཛྲ་ཀྲོ་དྷ་ཧྱ་གྲཱི་ཝ་སརྦ་སིདྡྷི་ཕ་ལ་ཧཱུྃ༔ ཨོཾ་རཏྣ་ཀྲོ་དྷ༴ ཨོཾ་ཀརྨ་ཀྲོ་དྷ༴ ཨོཾ་བུདྡྷ་ཀྲོ་དྷ༴ ཞེས་བཟླ་སྲས་མཆོག་རིགས་ལྔའི་སྙིང་པོའོ༔ དཔའ་བོ་ཡབ་ཡུམ་ཐུགས་ཀར་རང་རང་གི་ཐུགས་སྲོག་ས་བོན་གྱི་མཐའ་མར་རྩ་བའི་སྔགས་ཀྱིས་བསྐོར་བར་སྒོམསཿ ར་ཙ་ཧྲཱིཿཡ་ཧ་རི་ནི་ས་ཛ༔ ཧཱུྃ་ཧཱུྃ་ཧཱུྃ༔ ཧཱུྃ་ཧཱུྃ་ཧཱུྃ༔ ཧཱུྃ་ཧཱུྃ་ཧཱུྃ༔ ཧཱུྃ༔ ཨ་ཡ་མ་དུ་རུ་ཙ་ཤ་ན་སརྦ་སིདྡྷི་ཕ་ལ་ཧཱུྃ་ཕཊ་ཛཿ

ཞེས་བཟླ་འཁོར་སྔགས་རྩ་བའི་སྙིང་པོའོ༔ ས་མ་ཡ༔ རྒྱ་རྒྱ་རྒྱ༔ ཨེ་མ་ངོ་མཚར་སྨད་བྱུང་ཨ་ཏི་ཟབ་མོའི་ཆོས༔ ཡང་གསང་གབ་པ་མངོན་ཕྱུང་གདམས་པ་མཆོག༔ དབང་ཆེན་སྒྲུབ་ཐབས་ཡེ་ཤེས་རབ་འབར་འདི༔ ཨ་ཙར་ས་ལེ་ཁྱོད་ཀྱིས་ཡི་གེར་ཐོབ༔ ཆོས་ཉིད་དགོངས་པའི་ཀློང་དུ་བརྡ་རུ་བཏབ༔ མ་འོངས་ཆོས་འདི་སྤྱོད་པའི་སྐལ་ལྡན་ནི༔ མཁན་ཆེན་གསུང་གི་སྤྲུལ་པ་དང་ཕྲད་ནས༔ བསྟན་འགྲོའི་རྒུད་པ་ལྔ་བཅུའི་བར་དུ་སེལ༔ འབྲེལ་ཚད་དོན་ལྡན་འོག་མིན་ཞིང་ལ་སྤྱོད༔ ཐེ་ཚོམ་མ་བྱེད་གདམས་པ་ཉམས་སུ་ལོངས༔ ཚེ་འདིར་རྐྱེན་ཞི་དཔལ་འབྱོར་ལོངས་སྤྱོད་ལྡན༔ ཕྱི་མ་བདེ་ཆེན་ཞིང་དུ་སྐྱེ་བར་ངེས༔ སྐལ་ལྡན་ལས་འཕྲོ་ཅན་དང་འཕྲད་པར་ཤོག༔ སྐལ་མེད་ལོག་ལྟ་ཅན་དང་འདི་མ་འཕྲད༔ བཀའ་སྲུང་ ༣༢༣༽ དྲེགས་པ་རྣམ་གསུམ་གཉེར་གྱིས་ཤིག༔ སྣོད་མིན་དམ་ཉམས་ལག་ཏུ་མ་ཤོར་བར༔ ཐུབ་པར་སྲུངས་ཤིག་བཛྲ་ས་མ་ཡ༔ ཟབ་རྒྱ༔ གསང་རྒྱ༔ གཏད་རྒྱ༔ གུ་ཧྱ༔ བརྡ་ཐིམ༔ ཿ (Dakini secret letter here) ཅེས་པ་འདི་ཡང་གསང་གྲོགས་ས་མནྟ་དང་ཏིཥྛ་བཛྲ། ཆོས་བདག་ཀིརྟི་ཏྲ་ཡ་སོགས་ཀྱིས་ནན་ཆེར་བསྐུལ་ངོར་ཆོས་ཉིད་དགོངས་པའི་ཀློང་ནས་སུ་ཁ་བཛྲ་གྱིས་གདན་དྲངས་པའོ།། ཐུན་མཚམས་མཆོད་བསྟོད་ནི༔ ཧཱུྃ་ཧྲཱིཿ དངོས་ཡིད་ཏིང་འཛིན་ལས་སྤྲུལ་པའི༔ ཕྱི་ནང་གསང་མཆོད་བསམ་མི་ཁྱབ༔ དབང་ཆེན་དཀྱིལ་འཁོར་ལྷ་ལ་འབུལ༔ བཞེས་ནས་དངོས་གྲུབ་རྣམགཉིས་སྩོལ༔ ཨོཾ་པདྨ་ཀྲོ་ཏ་ས་པཱ་རི་ཝ་ར་བཛྲ་ཨརྒྷཾ༴ སོགས༔ ཤཔྡ་རཱུ་པ༴ སོགས༔ སྤརྴེ་སརྦ་པཉྩ་ཨ་མྲྀ་ཏ་རཀྟ་བ་ལིཾ་ཏ་གུ་ཧྱ་སརྦ་པཱུ་ཛ་ཁ་ཁ་ཁཱ་ཧི༔ ཧྲཱིཿ བདེ་གཤེགས་གསུང་གི་དབང་ཕྱུག་ཧེ་རུ་ཀ༔ རབ་འཇིགས་སྐུར་བཞེངས་གར་དགུའི་ཉམས་དང་ལྡན༔ བདུད་དཔུང་ཟིལ་གནོན་རྔམས་བརྗིད་སྐུར་བཞེངས་པ༔ དཔལ་ཆེན་དཀྱིལ་འཁོར་ལྷ་ལ་ཕྱག་འཚལ་བསྟོད༔ དབང་དང་དྲག་པོའི་ཕྲིན་ལས་དངོས་གྲུབ་སྩོལ༔ དགེ་བས་འགྲོ་ཀུན་སྡུག་བསྔལ་ལས་གྲོལ་ནས༔ བདེ་ཆེན་དག་པའི་ཞིང་ལ་སྤྱོད་པར་ཤོག༔

༣༢༤༽ ཅེས་པའང་སུ་ཁའི་མིང་གིས་བྲིས་པའོ།། 