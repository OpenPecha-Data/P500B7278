༡༡༧༽ ཆོས་ཉིད་མཁའ་འགྲོའི་གསང་མཛོད་ལས༔ ཚོགས་མཆོད་རིག་འཛིན་དགྱེས་སྐོང་དངོས་གྲུབ་མྱུར་ཐོབ་སྤྲོས་མེད་རྒྱུན་ཁྱེར་བཞུགས༔ ན་མོ་པདྨ་ཀཱ་ར་ཡེ༔ 

རིག་འཛིན་འདུས་པའི་དཀྱིལ་འཁོར་དུ༔ བསོད་ནམས་ཚོགས་ཆེན་བསོག་པའི་ཐབས༔ བཟའ་བཅའ་བཏུང་བ་ལ་སོགས་དང༔ མཱཾ་ས་ཛ་གད་ཐབས་ཤེས་རྫས༔ ཅི་འབྱོར་བཤམས་ནས་ཏིང་འཛིན་ངང༔ ཧཱུྃ༔ སྣོད་བཅུད་དག་མཉམ་རོལ་པ་ལས༔ འཁོར་འདས་ཡོངས་དག་མཆོད་པའི་རྫས༔ དམ་ཚིག་ཤ་ལྔ་བདུད་རྩི་ལྔ༔ ཟག་མེད་ནམ་མཁའ་མཛོད་དུ་གྱུར༔ རཾ་ཡཾ་ཁཾ༔ ཨོཾ་ཨཱཿཧཱུྃ༔ ཧཱུྃ་ཧྲཱིཿ འོག་མིན་མཁའ་སྤྱོད་པདྨ་འོད༔ བདེ་ཆེན་འབར་བའི་གཞལ་ཡས་ནས༔ ཀུན་བཟང་པདྨ་ཧེ་རུ་ཀ༔ རིག་འཛིན་ལྷ་ཚོགས་འཁོར་དང་བཅས༔ ཚོགས་ལ་སྤྱན་འདྲེན་གཤེགས་སུ་གསོལ༔ རིན་ཆེན་པད་ཟླའི་གདན་ལ་བཞུགས༔ དག་པ་རབ་འབྱམས་ཚོགས་མཆོད་འབུལ༔ རིག་སྟོང་ཞེན་བྲལ་ངང་དུ་བཞེས༔ རྩ་བརྒྱད་སྟོང་སྦྱར་ཨ་མྲྀ་ཏ༔ བདུད་རྩི་སྨན་གྱི་མཆོད་པ་འབུལ༔ ལྷ་སྒོམ་སྤྱོད་པ་དག་པ་ཡིས༔ དཀྱིལ་འཁོར་ལྷ་ཚོགས་ཐུགས་དམ་བསྐང༔ གཉིས་སྣང་བག་ཆགས་ཅི་བསགས་པ༔ དག་ཆེན་ཆོས་དབྱིངས་ཀློང་དུ་བཤགས༔ གཟུང་འཛིན་ལམ་གོལ་དམ་ཉམས་སྲི༔ ཡེ་ཤེས་ཆེན་པོའི་ ༡༡༨༽ སྟོབས་ཀྱིས་བསྒྲལ༔ གཟུགས་ཕུང་ཚོགས་ཀྱི་འཁོར་ལོ་རུ༔ དཀྱིལ་འཁོར་ལྷ་ཚོགས་ཞལ་དུ་སྟོབ༔ རུ་ཏྲ་མཱ་ར་ཡ་ཁཱ་ཧིཿ གསང་རྫས་ཐབས་ཤེས་ལོངས་སྤྱོད་ནི༔ ཚིམ་པ་དྲུག་ལྡན་ངང་དུ་རོལ༔ ཨ་ལ་ཧོཿ སྣང་སེམས་ཆོ་འཕྲུལ་ལྷག་མའི་མགྲོན༔ ལྷག་གཏོར་འདི་ཤེས་ཕྲིན་ལས་མཛོད༔ ཧེ་རུ་ཀ་ཡི་དཀྱིལ་འཁོར་དུ༔ ཚོགས་ཀྱི་མཆེད་པ་ཕུལ་བའི་མཐུས༔ བདག་ཅག་རྡོ་རྗེའི་མཆོད་ལྕམ་ཀུན༔ མི་འབྲལ་ཚོམ་བུ་གཅིག་ཏུ་ནི༔ འོག་མིན་ཞིང་ལ་སྤྱོད་པར་ཤོག༔ སྨོན་ལམ་ཅི་རིགས་བརྗོད་པར་བྱ༔ ས་མ་ཡ༔ རྒྱ་རྒྱ་རྒྱ༔ གུ་ཧྱ༔ བརྡ་ཐིམ༔ ༔ ཞེས་པ་འདི་ཡང་དམ་པ་གང་གིས་བསྐུལ་ངོར་སྤྲང་མོ་མདོ་མེད་སུ་ཁ་བཛྲ་གྱིས་དག་པར་བྲིས་པའོ།། དགེའོ། །