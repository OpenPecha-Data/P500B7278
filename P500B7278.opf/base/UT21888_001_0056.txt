༤༧༡༽ཆོས་ཉིད་མཁའ་འགྲོའི་གསང་མཛོད་ལས༔ སྲིད་འཕེལ་འཁོར་ལོ་འདོད་འབྱུང་དབང་རྒྱལ་བཞུགས༔ (Dakini secret letter here) ན་མོ་པདྨ་ཀཱ་ར་ཡེ༔ པདྨ་ཧེ་རུ་ཀ་ལ་འདུད༔ བདག་ཉིད་རྡོ་རྗེ་གཤོག་རྒོད་ཀྱིས༔ བསྟན་དང་འགྲོ་བའི་དོན་ཆེད་དུ༔ ཟབ་གཏེར་དུ་མ་གཏེར་དུ་སྦས༔ ཁྱད་པར་ཕྲིན་ལས་སྦྱོར་བའི་སྐོར༔ ལས་བཞི་རང་རང་དཀྱུས་ལྟར་བཀོད༔ འདིར་ནི་མན་ངག་ཡང་ཟབ་ལས༔ སྲིད་འཕེལ་རིན་ཆེན་འཁོར་ལོ་བསྟན༔ ལག་ལེན་རིམ་པ་འདི་ལྟར་བྱ༔ རིན་ཆེན་དང་པོ་གཉིས་པའམ༔ ཡང་ན་སྨན་ཤོག་སྐྱོན་བྲལ་ངོས༔ རིན་ཆེན་མཚལ་གྱིས་འདི་ལྟར་བཀོད༔ དབུས་སུ་མུ་ཁྱུད་དང་པོ་ལ༔ ཏཱྃཿཡིག་དམར་པོ་དབུ་ཅན་བྲི༔ དེའི་ཕྱི་མུ་ཁྱུད་གཉིས་པ་ལ༔ པདྨ་འདབ་མ་བརྒྱད་དུ་བཀོད༔ ཤར་དུ་ཨོཾ་ཏཱ་རེ་དང་ནི༔ ལྷོ་རུ་ཏུཏྟཱ་རེ་དང་ནི༔ ནུབ་ཏུ་ཏཱ་རེ་བྱང་སྭཱ་ཧཱ༔ མཚམས་བཞིར་རིགས་བརྒྱུད་སྤེལ་གྱི་སྔགས༔ སྲིད་འབེབས་ཡིག་འབྲུ་འདི་ལྟར་བྲི༔ ( Different letter here) དེའི་ཕྱི་མུ་ཁྱུད་གསུམ་པ་ལ༔ ཨོཾ་ཏཱ་རེ་ཏུཏྟཱ་རེ་ཏུ་རེ་ཀུ་རུ་ཀུལླེ་ཧྲཱིཿ འཆང་བ་པོ་ལ་རིགས་རྒྱུད་བསོད་ནམས་དབང་ཐང་ལྡན་པའི་སིདྡྷི་སྩོལ་ཅིག༔ ནྲྀཿསརྦ་པ་ཤཾ་ཀུ་རུ་ཡེ་ཛཿཧཱུྃ་བཾ་ཧོ་སྭཱ་ཧཱ༔ སརྦ་བྷྲཱུྃ་འདུས་ཧཱུྃ་ཨཱཿ རཀྵ་རཀྵ་སིདྡྷི་སིདྡྷི་སྟྭཾ་སྭཱ་ཧཱཿ དེའི་ཕྱི་མུ་ཁྱུད་བཞི་པ་ལ༔ དབྱངས་གསལ་ ༤༧༢༽རྟེན་འབྲེལ་སྙིང་པོ་བྲིས༔ དེའི་ཕྱི་མུ་ཁྱུད་ལྔ་པ་ལ༔ རིགས་ལྔའི་ཕྱག་རྒྱའི་སྲུང་གུར་བཀོད༔ ཤར་དུ་འཁོར་ལོ་དང་རྡོ་རྗེ། ལྷོར་རིན་ཆེན། ནུབ་ཏུ་པདྨ། བྱང་དུ་རྒྱ་གྲམ་བཀོད། བར་མཚམས་སུ་ཐིག་ལེ་དང་ཟེར་ཐག་གིས་སྦྲེལ། མཆན། རྫས་ལ་བཟང་དྲུག་རིན་ཆེན་ལྔ༔ བུ་མང་བསོད་ནམས་ལྡན་པ་ཡི༔ སྐྲ་གོས་ལ་སོགས་སྐྱེན་བྲལ་བསགས༔ ཡར་ཚེས་དུས་བཟང་རབ་གནས་བྱ༔ ཟ་མ་མོ་ཡི་མགུལ་དུ་བཏགས༔ ཡར་མཆོད་མར་སྦྱིན་ཚོགས་བསགས་འབུང༔ དེ་ཡིས་རིགས་རྒྱུད་འབྱུང་བར་ངེས༔ བྱ་ལོ་ནག་པོའི་སྡེ་ཚན་གྱིས༔ བསྐལ་པར་བརྩོན་ཀྱང་འབྲས་མི་འབྱུང༔

སྐལ་དང་ལྡན་པའི་གང་ཟག་ཀུན༔ འདི་ཕྲད་སྲིད་འཕེལ་ཐེ་ཚོམ་མེད༔ གསང་བར་སྤེལ་ན་དོན་གཉིས་འབྱུང༔ བཀའ་སྲུང་དྲེགས་པའི་ཚོགས་ལ་གཉེར༔ ཐུབ་པར་སྲུངས་ཤིག་ས་མ་ཡ༔ རྒྱ་རྒྱ་རྒྱ༔ གུ་ཧྱ༔ ༔ ཞེས་པ་འདི་ཡང་སྐྱེས་བུ་སྲིད་པ་གསལ་བྱེད་ཡིན་སྐད་པས་བརྡ་བསྟན་ཚེ་སྙིགས་དུས་རྫུན་རིས་བྲི་མཁན་ཌཱི་པཾ་ཏཱ་རེས་སེར་དགོན་དབེན་ཁྲོད་སྣང་གསལ་མཐོང་ནས་ཟླ་བ་བརྒྱད་པའི་ཚེས་བཅོ་བརྒྱད་དགེ་བར་བྲིས་པའོ།།