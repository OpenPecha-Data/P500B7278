༥༤༡༽

རིག་འདུས་སོགས་ཀྱི་སྐབས་དོན་ལ། ལྷ་བསྐྱེད་མཇུག་གི ཛཿཧཱུྃ་བཾ་ཧོཿ ནས་མཚམས་སྦྱར་གྱི་དབང་བསྐུར་རྒྱས་གདབ་ནི། རང་གི་སྙིང་གའི་ སོགས། ཛ་ཛ་སྟྭམ་ ནས་རང་གཞུང་གི་སྤྱན་འདྲེན་ལ་འཇུག བསྟོད་འགོར་མཚམས་སྦྱར་གྱི་སྨན་མཆོད་འཛུད་དགོས། ནང་སྒྲུབ་ནི་གཞུང་གི་ལྷ་བསྐྱེད་དང་མཐུན་ན་མཚམས་སྒྲུབ་ཀྱི་དགུག་ཐུན་དང༌། ནུས་ཐུན་གྱི་ལས་བྱང་བྱེད་ནས་འདོན། བགེགས་སྲུང་བྱིན་མཆོད་སོགས་གཞན་ནས་འཛུད་མི་དགོས། གསང་སྒྲུབ་ཀྱི་སྔགས་ཚན་གསུམ་པོ་འབུམ་ཐེར་ཙམ་བསགས་ན། སྤྱི་དྲིལ་སྔགས་ཁྲི་ཚོ་ཙམ་བཟླ། ཡང་ན་སྔགས་ཚན་གསུམ་པོའི་འཚབ་ཏུ་སྤྱི་དྲིལ་གྱི་སྔགས་གཅིག་པུ་བཟླས་ཀྱང་ཆོག སྨན་སྒྲུབ་ནི་དཔའ་བོ་གཅིག་སྒྲུབ་ཡིན་ལ། ལས་བྱང་གི་གཞུང་བསྲང་ནས། འཛབ་ཀྱི་སྐབས་སུ་སྨན་སྐམ་རློན་གང་ལྟར་བསྒྲུབ་ཀྱང་རང་གཞུང་བཞིན་དུ་བསྒྲུབས་ནས། རང་གི་རྒྱུན་སྟེན་གྱི་ཤ་ལྔ་བདུད་རྩི་ལྔ་སོགས་ཀྱི་དམ་ཚིག་གི་རྟེན་དུ་བཟའ་རྒྱུ་ཡིན། ནང་སྒྲུབ་དང༌། གསང་སྒྲུབ་ཀྱི་ཚོགས་བསྡུས་བཟའ་ཚོགས་དང༌། རྒྱུན་ཚོགས་ཀྱི་སྐབས་སུ་འདོན་དགོས་པ་ཡིན་ནོ། ༈ རྟ་མགྲིན་གྱི་འགོར་སྐབས་དོན་ལྷ་བསྐྱེད་མཇུག་གི ལྷུན་གྱིས་གྲུབ༔ ༥༤༢༽ ནས་མཚམས་སྦྱར་ལས། རང་གི་སྙིང་གའི་ སོགས། ཛ་ཛ་སྟྭམ་ ནས། རང་གཞུང་གི གཙོ་དང་འཁོར་བཅས ་སོགས་ནས་རང་གཞུང་གར་དང༌། བསྟོད་འགོར་སྨན་མཆོད་འཛུད་དགོས། ཚོགས་ཀྱི་བསྐང་བ་ལ། མཚམས་སྦྱར་གྱི་བསྐང་རྫས་བྱིན་བརླབས་མི་དགོས། རྟ་མགྲིན་གྱི་འཛབ་སྐབས་སུ། ཧྲཱིཿ རང་ཉིད་དབང་ཆེན་ སོགས། བསྙེན་སྒྲུབ་གཉིས་རྫོགས་མཐར། ནང་སྒྲུབ་ལས། རིགས་ལྔའི་ཐུགས་ཀར་ སོགས། འགྲུབ་པར་བསམ༔ ཨོཾ་བཛྲ་ཀྲོ་ཏ་ སོགས་སྔགས་ཚན་རེ་རེ་བཞིན་བརྒྱ་རྩ་བཟླ། ལྷན་ཅིག་ཏུ་སྦྲེལ་མི་དགོས། གཞུང་གི ཧྲཱིཿ རང་ཉིད་དབང་ཆེན་ སོགས། འགྲུབ་པར་བསམ༔ ཧཱུྃ་ཧཱུྃ་ཧཱུྃ༔ ཨོཾ་ཧྲཱིཿཔདྨ་ སོགས། སིདྡྷི་ཧཱུྃ༔ ལས་སྦྱོར་གྱི་གྲངས་ལྟར་བཟླ། ནང་སྒྲུབ་ལས། དཔའ་བོ་ཡབ་ཡུམ་

སོགས། བསྒོམ༔ གཞུང་གི ཨོཾ་ཧྲཱིཿཔདྨ་ སོགས། སིདྡྷི་ཧཱུྃ༔ ནང་སྒྲུབ་ལས། རཿཙཿཧྲཱིཿཡཿ སོགས། ཤཿནཿ གཞུང་གི ཤནྟིཾ་པུཥྚིཾ་ སོགས། རྦད་ཛཿ ཉེར་ལྔ་སོགས་སྐབས་དང་བསྟུན། བསྡུ་ན་སྡེ་བརྒྱད་སྔགས་ཀྱང་དོར། ནང་སྒྲུབ་ཀྱི་འཛབ་སྔགས་རྣམས་ནི་གཏོར་བཟློག་གི་འདི་གར་འདོན་དགོས། དབང་སྒྲུབ་སོགས་བསྡུས་པ་རྣམས་ལ་འདོན་མི་དགོས། ༈ ཕུར་པའི་ལྷ་བསྐྱེད་མཇུག་གི རོལ་པར་སྨིན་ནས༔ ༥༤༣༽ མཚམས་སྦྱར་ལས། རང་གི་སྙིང་གའི་ སོགས། ཛ་ཛཿསྟྭམ་ ནས། གཞུང་གི་སྤྱན་འདྲེན་ནི། ཧཱུྃ་ཧྲཱིཿ ཆོས་དབྱིངས་འགྱུར་བ་ སོགས་ནས་རང་གཞུང་ལྟར་དང༌། མཚམས་སྒྲུབ་སྐབས་ཀྱི་ལས་བྱང་གཉིས་པ་སོགས་ལ་རང་གཞུང་ལྟར་འདོན་དགོས། མཚམས་སྦྱར་གྱི་དབང་བསྐུར་རྒྱས་གདབ་འཛུད་མི་དགོས། ༈ རྒྱུན་སྲོལ་སོགས་ལ་ཆད་ཐོའི་འགོར་གཏོར་འགུགས་འདོན་མི་དགོས། བདག་མདུན་གྱི་ སོགས་བྱིན་བརླབ་དགོས། གཏོར་བཟློག་སྐབས་ཀྱི་ཉིན་རྗེས་མར་ཆད་ཐོ་ཟོར་བསྒྱུར་གྱི་ཆད་ཐོའི་མགོར་གཏོར་འགུགས་འདོན་དགོས་སོ། གཏེར་སྟོན་ཉིད་ཀྱི་ཞལ་རྒྱུན་ལྟར་ཚུལ་རྡོར་པས་སོ། དགེའོ།། 