༡༣༥༽

ཆོས་ཉིད་མཁའ་འགྲོའི་གསང་མཛོད་ལས༔ ཚེ་སྒྲུབ་བསྡུས་པ་ཡང་གསང་སྙིང་པོ་བཞུགས༔ ན་མོ༔ རང་རིག་ལྷ་ལ་སྐྱབས་སུ་མཆི༔ རྟོག་གཉིས་བྲལ་བར་སེམས་བསྐྱེད་དོ༔ ཨཱཿ གནས་ལུགས་མ་བཅོས་དོན་གྱི་ལྷ༔ ཨོ་རྒྱན་པདྨ་ཚེ་དཔག་མེད༔ དམར་གསལ་ཞལ་གཅིག་ཕྱག་གཉིས་པ༔ མཉམ་གཞག་ཚེ་ཡི་བུམ་པ་འཛིན༔ ལོངས་སྤྱོད་རྒྱན་རྫོགས་ཞི་ཚུལ་ལྡན༔ མཚན་དཔེ་རབ་རྫོགས་གཟི་འོད་འབར༔ གོས་དཀར་ཡུམ་དང་གཉིས་མེད་སྦྱོར༔ ཞབས་གཉིས་སྐྱིལ་ཀྲུང་པད་ཟླར་བཞུགས༔ ཡེ་ཤེས་འཇའ་འོད་འཁྱིལ་པའི་ཀློང༔ སྣང་ལ་རང་བཞིན་མེད་པར་གསལ༔ འཁོར་དུ་ཚེ་བདག་རིགས་ལྔ་དང༔ ཚེ་ཡི་ལྷ་མོའི་ཚོགས་ཀྱིས་བསྐོར༔ གནས་གསུམ་རྡོ་རྗེའི་སྙིང་པོ་ལས༔ འོད་འཕྲོས་དབྱིངས་བཞུགས་ཡེ་ཤེས་ལྷ༔ སྤྱན་དྲངས་གཉིས་སུ་མེད་པར་གྱུར༔ ཐུགས་ཀར་ཉི་ཟླའི་གའུའི་ནང༔ དྭངས་མ་ལྔ་ཡི་འོད་ཐིག་སྦུབས༔ ཧྲཱིཿདམར་མཐའ་མར་སྔགས་ཀྱིས་བསྐོར༔ འོད་ཟེར་འཕྲོ་འདུས་དོན་གཉིས་བསྒྲུབས༔ རྒྱལ་ཀུན་གསང་གསུམ་བྱིན་རླབས་དང༔ སྣང་སྲིད་ཚེ་བསོད་དཔལ་ཡོན་ཀུན༔ ལྔ་ལྡན་འོད་ཀྱི་རྣམ་པ་རུ༔ ༡༣༦༽ ཤངས་སྒྲོམ་ནས་ཞུགས་གནས་ལྔ་དང༔ ཐུགས་སྲོག་སྙིང་པོར་རོ་གཅིག་འདྲེས༔ འཆི་མེད་ཚེ་དཔལ་མཆོག་ཐོབ་བསམ༔ ཨོཾ་ཨ་མི་དྷེ་ཝ་ཨཱ་ཡུརྫྙཱ་ན་མ་ཧཱ་པུཎྱེ་ཚེ་བྷྲཱུྃ་ནྲྀ་ཛ་སརྦ་སིདྡྷི་ཕ་ལ་ཧཱུྃ༔ ཅཞས་པ་བརྒྱ་སྟོང་ཁྲི་གསུམ་བཟླ༔ འཆི་མེད་ཚེ་དབང་ཐོབ་པར་ངེས༔ བདེན་རྫུན་ལག་ཏུ་ལོངས་འདང་གསལ༔ དྲེགས་པ་རྣམ་གསུམ་གཉེར་གྱིས་ཤིག༔ སྐལ་ལྡན་བུ་དང་འཕྲད་པར་ཤོག༔ སྣོད་མིན་རྣམས་ལ་ཁ་ཐཾ་རྒྱ༔ ས་མ་ཡ༔ རྒྱ་རྒྱ་རྒྱ༔ བརྡ་ཐིམ༔ ཞེས་པ་འདི་ཡང་སྔ་འགྱུར་བསྟན་པའི་གསལ་སྒྲོན་རྗེ་དྲུང་སྐྱབས་མགོན་མཆོག་གི་ཞལ་སྔ་ནས་འདི་ལྟར་དགོས་ཞེས་ལྷ་རེག་དྲི་བྲལ་དང༌། བཀྲ་ཤིས་ཕུན་སུམ་ཚོགས་པའི་དངོས་རྫས་བཅས་གསུང་གི་དབུགས་དབྱུང་སྤྱི་བོར་ཕེབས་པ་ལྡོག་མ་ནུས་པར་རྟེན་འབྲེལ་ཙམ་དུ། ལྕགས་འབྲུག་ཟླ་ཚེས་༢༥དགེ་བར་རི་ཆེའི་ཉེ་འདབས་ཐེག་མཆོག་གླིང་ནས་སུ་ཁ་བཛྲ་གྱིས་གཏན་ལ་ཕབ་པའི་ཡི་གེ་པ་ནྀ་རང་གི་ཉེ་གནས་ཤཱཀྱའི་དགེ་བཙུན་ཤཱི་ལ་བཛྲ་གྱིས་བྲིས་པའོ།།

དགེའོ།།