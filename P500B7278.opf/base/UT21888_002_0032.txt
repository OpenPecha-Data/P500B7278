༣༦༩༽ཡི་དམ་རྡོ་རྗེ་གཞོན་ནུའི་གསང་སྒྲུབ་ཟབ་མོ་བཞུགས་སོ༔ དཔལ་ཆེན་བཛྲ་ཀུ་མཱ་རའི༔ གསང་སྒྲུབ་ཟབ་མོ་བསྒྲུབ་པ་ལ༔ ལྷ་ཡི་ཏིང་འཛིན་ལྡན་པའི་ངང༔ སྐད་ཅིག་དྲན་རྫོགས་གདིང་བསྐྱེད་ནས༔ སྐྱབས་སེམས་བྱ་བ་འདི་སྐད་དོ༔ ན་མོ༔ སྐྱེ་འགག་འགྱུར་མེད་དོན་གྱི་ལྷ༔ འདུ་འབྲལ་མེད་པར་སྐྱབས་སུ་མཆི༔ མ་རིག་འཁོར་བར་འཁྱམས་པའི་འགྲོ༔ རང་གྲོལ་ཆེན་པོར་སེམས་བསྐྱེད་དོ༔ དངོས་གཞི་ལྷའི་ཏིང་འཛིན་ནི༔ ཨཱཿ སྨྲ་བསམ་བརྗོད་བྲལ་དེ་བཞིན་ཉིད༔ ཀུན་ཁྱབ་བརྡལ་བ་སྙིང་རྗེའི་རྩལ༔ རང་ཉིད་སྐད་ཅིག་དྲན་རྫོགས་སུ༔ དཔལ་ཆེན་བཛྲ་ཀཱི་ལ་ཡ༔ ཞལ་ཕྱག་ལས་འདས་འོད་གསལ་དབྱིངས༔ ཤར་གྲོལ་དབྱེར་མེད་ཁྲོ་ཆས་རྫོགས༔ དབྱེ་བསལ་མེད་པ་དོན་གྱི་ལྷ༔ བསམ་བརྗོད་བྲལ་བ་གདོད་མའི་གཞི༔ སྣང་བ་ཡབ་ཀྱི་རོལ་པར་ཤར༔ སྟོང་པ་ཡུམ་ཆེན་རྒྱས་འདེབས་མ༔ ཟུང་འཇུག་བདེ་ཆེན་འདུས་མ་བྱས༔ མ་ཡེངས་མི་བསྒོམ་རང་རྩལ་ཤར༔ དོན་གྱི་ལྷ་དང་དབྱེར་མེད་པར༔ དཀྱིལ་འཁོར་གསུམ་གྱི་རོལ་པ་རུ༔ བསྐྱེད་བཟླས་ཏིང་འཛིན་དག་པ་ཡིས༔ ༣༧༠༽ཉོན་མོངས་དམ་སྲི་རྡུལ་དུ་བརླག༔ ཁྱབ་བརྡལ་ཆེན་པོའི་ངང་དུབཟླ༔ ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷྣཱན་བཾ་ཧཱུྃ་ཕཊ༔ ཛཿཧཱུྃ་ཨཱཿ ཞེས་པ་ཏིང་འཛིན་གསལ་བའི་ངང༔ སྨྲ་བ་མི་ཚིག་མ་འདྲེས་པར༔ བྱེ་བ་བཟླས་པས་འགྲུབ་པར་ངེས༔ སྐལ་ལྡན་རྣམས་ཀྱི་ཐུགས་དམ་མཐིལ༔ སྐལ་མེད་རྣམས་ལ་ན་ར་ཀན༔ ཅེས་པ་གསང་སྒྲུབ་ཟབ་མོ་འདི་ཡང་ལྷ་གྲོགས་དམ་པ་དྷརྨའི་མིང་གིས་དར་བཅས་ནན་ཆེར་བསྐུལ་ངོ་མ་ལྡོག་ཙམ་དུ་སྤྲང་འཁྱམས་མ་ནུས་པ་སུ་ཁའི་མིང་གི་བརྫུན་རིས་སོ།། ༈ མཆོད་བསྟོད་ནི༔ ཨོཾ་ཤྲཱི་བཛྲ་ཀུ་མཱ་ར་ས་པཱ་རི་ཝ་ར་ཨརྒྷཾ༴ ཤཔྡ་སརྦ་པཉྩ་ཨ་མྲྀ་ཏ་རཀྟ་བ་ལིཾ་ཏ་གུ་ཧྱ་སརྦ་པཱུ་ཛ་ཁཱ་ཧི༔ ཧྲཱིཿ ཆོས་ཉིད་ངང་ལས་གཟུགས་སྐུར་བཞེངས༔ དཔལ་ཆེན་བཛྲ་ཀུ་མཱ་རའི༔ ལྷ་ཚོགས་འཁོར་དང་བཅས་ལ་བསྟོད༔ མཆོག་ཐུན་དངོས་གྲུབ་རྒྱ་ཆེར་སྩོལ༔ དགེ་བས་འགྲོ་དྲུག་སེམས་ཅན་ཀུན༔

མི་བསྐྱོད་རྒྱལ་བའི་གོ་འཕང་ལ༔ མྱུར་བ་ཉིད་དུ་གྲོལ་བར་ཤོག༔ ཅེས་པ་སུ་ཁའི་མིང་གིས་བྲིས་པའོ།།