ཅན་གྱི་དབང་བོ་བསྣུབས༔ བཀའ་སྲུང་གཟའ་དང་གནོད་སྦྱིན་ཤན་པས་གཉེར༔ ཉམས་པའི་ལག་ཏུ་མ་ཤོར་ཐུབ་པར་སྲུངས༔ སྐལ་ལྡན་ཆོས་བརྒྱུད་འཛིན་པའི་དཔལ་དུ་ཤོག༔ ས་མ་ཡ༔ ཟབ་རྒྱ༔ གསང་རྒྱ༔ གཏད་རྒྱ༔ སྦས་རྒྱ༔ སྐུ་རྒྱ༔ གསུང་རྒྱ༔ ཐུགས་རྒྱ༔ (Dakini secret letter here) ༔ ཞེས་པ་འདི་ཡང་གསང་གཏེར་རྒྱ་མཚོའི་ལྡེའུ་མིག་ཨོ་རྒྱན་དངོས་སྣང་ཐབས་གྲོགས་ཡིད་བཞིན་ནོར་བུ་པདྨ་འགྲོ་འདུལ་གསང་སྔགས་གླིང་པའི་བཀའ་སྩལ་སྤྱི་བོར་སོན་ཚེ་ཀུན་བཟང་བདེ་སྐྱོང་དབང་མོས་མཁའ་འགྲོ་གསང་བའི་ཤོག་སེར་ལས་ཡར་ངོའི་ཚེས་བཅུའི་ཉིན་བདེ་བའི་གོ་ཆའི་བརྡས་བསྐུལ་ནས་དག་པར་ཕབས་པའོ།། དགེའོ།། ༣༩༧༽ཆོས་ཉིད་མཁའ་འགྲོའི་ཐུགས་ཐིག་ལས༔ དབང་གི་ལྷ་མོའི་སྒྲུབ་ཐབས་བསྡུས་པ་དངོས་གྲུབ་སྙེ་མ་བཞུགས༔ ན་མོ་གུ་རུ་པདྨ་ཀཱ་ར་ཡེ༔ བཅོམ་ལྡན་སྣང་མཐའི་གསུང་གི་སྤྲུལ༔ ཀུ་རུ་ཀུལླེ་སྒྲུབ་པའི་ཐབས༔ དངོས་གྲུབ་སྙེ་མ་འདི་རུ་བསྟན༔ སྐལ་ལྡན་བུ་ཡིས་ཉམས་སུ་ལོངས༔ ས་མ་ཡ༔ སྐྱབས་སུ་འགྲོ་དང་སེམས་བསྐྱེད་ནི༔ ན་མོ༔ རྒྱལ་བ་ཀུན་ཡུམ་འཕགས་མ་སྒྲོལ༔ ཀུ་རུ་ཀུལླེར་སྐྱབས་སུ་མཆི༔ ཁམས་གསུམ་སྲིད་པར་འཁྱམས་པའི་འགྲོ༔ བདེ་ཆེན་ཞིང་ལ་འགོད་སེམས་བསྐྱེད༔ ལན་གསུམ་བརྗོད་མཐར་དངོས་གཞི་ནི༔ ཨཱཿ སྨྲ་བསམ་བརྗོད་བྲལ་དེ་བཞིན་ཉིད༔ མ་འགགས་རང་བྱུང་སྙིང་རྗེར་བརྡལ༔ སྐད་ཅིག་དྲན་རྫོགས་རང་རིག་ཧྲཱིཿ སྤྲོ་བསྡུའི་སྦྱོར་བས་ཌཱ་ཀི་མ༔ རིག་བྱེད་ལྷ་མོ་སྐུ་མདོག་དམར༔ ཞལ་གཅིག་སྤྱན་གསུམ་ཆགས་པའི་ཉམས༔ བཅུ་དྲུག་གཞོན་ནུའི་ལང་ཚོ་ལྡན༔ ནུ་འབུར་གསང་བའི་པདྨོ་རྒྱས༔ ཕྱག་བཞི་དང་པོས་མདའ་གཞུ་དང༔ འོག་མ་ལྕགས་ཀྱུ་ཞགས་པ་འཛིན༔ སྣ་ཚོགས་དར་གྱི་སྟོད་གཡོགས་དང༔ སྟག་ཤམ་སྨད་དཀྲིས་དར་འཕྱང་དཔྱངས༔ དབུ་སྐྲ་དམར་སེར་གྱེན་དུ་འཁྱིལ༔ ཐོད་སྐམ་དབུ་རྒྱན་ཅོད་ ༣༩༨༽པན་འཕུར༔ ཉི་ཟླའི་རྣ་རྒྱན་འོད་དུ་འབར༔ ཐོད་ཕྲེང་རུས་པའི་རྒྱན་དྲུག་སྤྲས༔ ཞབས་གཉིས་གར་སྟབས་བམ་གདན་འགྱིང༔

ཡེ་ཤེས་མེ་དཔུང་འཁྱིལ་ཀློང་བཞུགས༔ སྤྱི་བོར་རིགས་བདག་སྣང་མཐའ་ཡས༔ དམར་གསལ་སྐྱིལ་ཀྲུང་འོད་དུ་འབར༔ སྣང་སྟོང་སྒྱུ་མའི་ལྷ་སྐུར་བསྒོམ༔ ཐུགས་ཀར་ཉི་སྟེང་ཧྲཱིཿཡིག་དམར༔ མཐའ་མར་སྔགས་ཀྱིས་གཡོན་དུ་འཁོར༔ འོད་ཀྱིས་རྒྱལ་མཆོད་བྱིན་རླབས་བསྡུས༔ སྒོ་གསུམ་རྡོ་རྗེ་གསུམ་དུ་རོལ༔ མར་འཕྲོས་འགྲོ་བའི་ལས་ཉོན་སྦྱངས༔ ཀུན་ཀྱང་འོད་དམར་རྣམ་པར་ཞུ༔ བདག་ཐིམ་ལྷ་འདྲེ་མི་གསུམ་སྲོག༔ འཕྲོགས་ནས་བདག་དབང་བསྒྱུར་བར་བསམ༔ སྣོད་བཅུད་དཀྱིལ་འཁོར་གསུམ་ལྡན་གྱི༔ རང་གྲོལ་རོལ་པར་དག་མཉམ་ངང༔ ཨོཾ་ཀུ་རུ་ཀུལླེ་ཧྲཱིཿསྭཱ་ཧཱཿ དེ་ལྟར་ཏིང་འཛིན་ལྡན་པའི་ངང༔ བྱེ་བ་བཟླས་པས་འཕགས་མ་འགྲུབ༔ ལས་སྦྱོར་དམིགས་པའི་ལྡེ་བསྒྱུར་ནི༔ རྩ་སྔགས་སྭཱ་ཧཱ་མེད་པའི་མཇུག༔ ཁམས་གསུམ་སྲིད་གསུམ་ལྷ་འདྲེ་མི་གསུམ་ཟས་ནོར་ལོངས་སྤྱོད་ཐམས་ཅད་པཱ་ཤཾ་ཀུ་རུ་ཡེ་སྭཱ་ཧཱཿ ཅེས་པ་ཁྲི་བཅུ་རྗོགས་གྱུར་ན༔ གང་འདོད་ལས་ཀུན་དབང་འདུས་ངེས༔ བདེན་བརྫུན་ལག་ཏུ་ལོངས་དང་གསལ༔ སྐལ་ལྡན་བུ་དང་འཕྲད་པར་ཤོག༔ སྐལ་མེད་རྣམས་ལ་འདི་མ་འཕྲད༔ ཚེ་རིང་མཆེད་ལྔས་གཉེར་གྱིས་ཤིག༔ ས་མ་ཡ༔ ༣༩༩༽རྒྱ་རྒྱ་རྒྱ༔ གུ་ཧྱ༔ ༔ ཞེས་པ་འདི་ཡང་མཆོག་སྤྲུལ་བསྟན་པའི་སྒྲོན་མེ་འཇམ་དཔལ་རྒྱ་མཚོས་རེག་བྱ་ཀ་ཤིའི་མདངས་འཛིན་བཅས་བཀའ་བསྐུལ་ཕེབས་ཚེ་ལྡོག་མ་ནུས་པར་ཀུན་བཟང་བདེ་སྐྱོང་ཆོས་ཉིད་དབང་མོས་གནས་མཆོག་ཛམ་ཐང་ལྷ་ཤོད་དུ་བྲིས་པ་དགེ།། ༈ རྗེས་རིམ་མཆོད་བསྟོད་ནི༔ ཧཱུྃ༔ ཆོས་ཉིད་དབྱིངས་ལས་ཐུགས་རྗེའི་རྩལ༔ འགགས་མེད་རང་བྱུང་མཆོད་པའི་སྤྲིན༔ ཟད་མེད་ནམ་མཁའ་མཛོད་དུ་སྤྲུལ༔ དཀྱིལ་འཁོར་ལྷ་ཚོགས་དགྱེས་ཕྱིར་འབུལ༔ མ་ཧཱ་ཨརྒྷཾ་སོགས༔ ཤཔྡ་རཱུ་པ་སོགས༔ སྤརྴེ་མ་ཧཱ་སརྦ་པཉྩ་ཨ་མྲྀ་ཏ་རཀྟ་བཱ་ལིཾ་ཏ་ལ་ཁཱ་ཧིཿ ཧཱུྃ་ཧྲཱིཿ པདྨའི་རིགས་འཆང་བཅོམ་ལྡན་དབང་གི་ལྷའི༔ སྐུ་གསུང་ཐུགས་ཡོན་ཕྲིན་ལས་བཅས་ལ་བསྟོད༔ དགེ་བས་བདག་གཞན་འགྲོ་བ་མ་ལུས་པ༔

བདེ་ཆེན་དག་པའི་ཞིང་ལ་སྤྱོད་པར་ཤོག༔ ཐབས་ཀྱིས་བསྐྱེད་པའི་ཡེ་ཤེས་ལྷ༔ དམིགས་མེད་ཆོས་དབྱིངས་ཀློང་དུ་ཨཱཿ མཁའ་ལ་འཇའ་ཚོན་ཤར་བ་བཞིན༔ རྗེས་ཐོབ་སྒྱུ་མའི་ལྷ་སྐུར་ལྡངས༔ ས་གསུམ་དགེ་བའི་བཀྲ་ཤིས་གང༔ བདག་ཅག་ ༤༠༠༽རྣམས་ཀྱི་དཔལ་དུ་སྩོལ༔ ཅེས་པའང་བདེ་ཆེན་བདེ་བའི་རྡོ་རྗེས་སོ།། དགེའོ།། 