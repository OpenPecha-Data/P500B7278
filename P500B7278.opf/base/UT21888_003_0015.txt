༢༤༩༽ (Dakini secret letter here) སྙན་བརྒྱུད་ལས༔ མཁའ་འགྲོ་དགོངས་འདུས་ཆ་ལག་མཚོ་རྒྱལ་སྒྲུབ་ཐབས་རླུང་སེམས་དབང་སྡུད་བདེ་དྲོད་རང་འབར་བཞུགས་སོ༔ ༢༥༠༽ཨེ་མ་ཧོ༔ ཀུན་བཟང་རྡོར་འཆང་རྡོར་སེམས་དགའ་རབ་རྗེ༔ པདྨ་འབྱུང་གནས་མཁའ་འགྲོ་མཐིང་འོད་འབར༔ བཻ་རོ་ཙ་ན་གཉན་ཆེན་དཔལ་དབྱངས་དང༔ ཀ་ལ་སིདྡྷི་ཡེ་ཤེས་མཁའ་འགྲོའི་ཚོགས༔ བརྒྱུད་པའི་བླ་མ་རྣམས་ལ་གསོལ་བ་འདེབས༔ འོད་གསལ་གནས་ལུགས་རྟོགས་པ་མཐར་ཕྱིན་ནས༔ བདེ་སྟོང་ཟུང་འཇུག་རླུང་སེམས་དབུ་མར་ཐིམ༔ དབྱིངས་རིག་དབྱེར་མེད་བདེ་ཆེན་ས་ལ་འགོད༔ དངོས་གྲུབ་རྣམ་གཉིས་ཐོབ་པར་བྱིན་གྱིས་རློབས༔ 

ཅེས་པའི་བརྒྱུད་འདེབས་བསྡུས་པ་འདི་ཡང་བྷ་དྲའི་མིང་གི་རྫུན་རིས་སོ༔ ན་མོ་ཛྙཱ་ན་ཌཱ་ཀི་ཡེ༔ སྣང་བ་ཡངས་པ་ཐབས་ཀྱི་དཀྱིལ༔ སྟོང་པ་ཤེས་རབ་འཁོར་འདས་ཁྱབ༔ ཟུང་འཇུག་ཡེ་ཤེས་དཀྱིལ་འཁོར་དུ༔ རྟོགས་པའི་རྣལ་འབྱོར་དམ་པ་ཡིས༔ ཡེ་ཤེས་མཁའ་འགྲོ་སྒྲུབ་པའི་ཐབས༔ རླུང་སེམས་དབང་སྡུད་གདམས་པ་བསྟན༔ (Dakini secret letter here) ན་མོ༔ གཞི་དབྱིངས་འགྱུར་མེད་ཡེ་ཤེས་མཁའ་འགྲོའི་སྐུ༔ རང་དང་དབྱེར་མེད་རོ་གཅིག་སྐྱབས་སུ་མཆི༔ བློ་བྲལ་གཉུག་མ་དོན་གྱི་རྣམ་པར་རོལ༔ ཡེ་ནས་གཞི་གྲོལ་མཉམ་ཉིད་སེམས་བསྐྱེད་དོ༔ ཨཱཿ ཀ་དག་ ༢༥༡༽ཟང་ཐལ་སྐྱེ་བ་མེད༔ ཏིང་འཛིན་རྣམ་གསུམ་ལྷུན་གྱིས་གྲུབ༔ གཞལ་ཡས་ཁང་པའི་མཚན་ཉིད་རྫོགས༔ དེ་དབུས་པདྨ་ཉི་ཟླའི་སྟེང༔ བྃ་ལས་རང་ཉིད་སྐད་ཅིག་གིས༔ ཡེ་ཤེས་མཁའ་འགྲོ་མཚོ་རྒྱལ་སྐུ༔ དམར་མོ་ཞལ་གཅིག་ཕྱག་གཉིས་ཀྱིས༔ གཡས་པས་ཅང་ཏེའུ་ནམ་མཁར་དཀྲོལ༔ དཔའ་བོ་མཁའ་འགྲོའི་ཐུགས་རྒྱུད་བསྐུལ༔ གཡོན་པས་ཐོད་པ་ཚེ་བུམ་འཛིན༔ མཆོག་ཐུན་དངོས་གྲུབ་ཆར་ལྟར་འབེབས༔ ནུ་མ་འབུར་ཞིང་བྷ་ག་རྒྱས༔ གཅེར་བུ་རུས་པའི་རྒྱན་དྲུག་དང༔ དར་དཔྱངས་རིན་ཆེན་ཌཱ་ཀིའི་ཆས༔ ཨུཏྤལ་དམར་པོའི་དོ་ཤལ་མཛེས༔ དབུ་སྐྲ་ཐོར་ཅོག་སྤྱིར་བོར་བཅིངས༔ སྐུ་ལ་མཁའ་འགྲོའི་ཆས་ཀུན་རྫོགས༔ ཞབས་གཉིས་གར་སྟབས་ཚུལ་གྱིས་འགྱིངས༔ པདྨ་ཉི་ཟླའི་གདན་ལ་བཞུགས༔ སྐུ་ལ་རྒྱུད་སྡེའི་དཀྱིལ་འཁོར་རྫོགས༔ གནས་ལྔ་རྩ་ཡི་འཁོར་ལོ་རུ༔ རིགས་ལྔའི་ཌཱ་ཀི་ལྔ་ཡི་དལ༔ རྩ་ཁམས་རླུང་ཐིག་བ་སྤུའི་ཡུལ༔ རྩ་གནས་དཔའ་བོ་དཔའ་མོའི་ཚོགས༔ མ་འདྲེས་ཡོངས་རྫོགས་ཆེན་པོ་རུ༔ སྣང་ལ་རང་བཞིན་མ་གྲུབ་པར༔ གསལ་ལ་དེར་འཛིན་མེད་ ༢༥༢༽པར་བསྒོམ༔ དེ་ལྟར་གསལ་བའི་ཐུགས་སྲོག་བྃ༔ དམར་པོའི་མཐའ་མར་སྔགས་གཡོན་འཁོར༔ འོད་འཕྲོས་རབ་འབྱམས་ཞིང་ལ་ཕོག༔ རྒྱལ་བ་སྲས་བཅས་ཐམས་ཅད་ཀུན༔ ཡེ་ཤེས་མཁའ་འགྲོའི་རྣམ་པར་རུ༔ བྱོན་ནས་དམ་ཡེ་དབྱེར་མེད་བསྟིམ༔ ཛཿཧཱུྃ་བྃ་ཧོཿ

ཧྲཱིཿ ནུབ་ཕྱོགས་ཨོ་རྒྱན་མཁའ་འགྲོའི་གླིང༔ པདྨ་འོད་ཀྱི་གཞལ་ཡས་ནས༔ བདེ་ཤེགས་རྒྱལ་བ་སྲས་བཅས་དང༔ རིག་འཛིན་དཔའ་བོ་མཁའ་འགྲོ་དང༔ དམ་ཅན་སྲུང་མའི་ཚོགས་རྣམས་ཀུནཿ ཡེ་ཤེས་མཁའ་འགྲོའི་རྣམ་པ་རུ༔ གནས་འདིར་སྤྱན་འདྲེན་གཤེགས་སུ་གསོལ༔ དམ་ཚིག་ཡེ་ཤེས་དབྱེར་མེད་པར༔ རོ་གཅིག་ངང་དུ་བརྟན་པར་བཞུགས༔ མ་བཅོས་རང་བཞིན་སོ་མའི་ངང༔ རང་ཞལ་མཇལ་བས་ཕྱག་འཚལ་ལོ༔ སྣང་བའི་ཡུལ་ཀུན་དག་པ་ཆེ༔ ཕྱི་ནང་གསང་མཆོད་རྒྱ་མཚོ་འབུལ༔ སྟོང་གསལ་བརྗོད་བྲལ་མཁའ་འགྲོའི་སྐུ༔ ལྷུན་གྲུབ་སྣང་ཆ་མ་འགགས་པ༔ སྐུ་གསུང་ཐུགས་ཡོན་ཕྲིན་ལས་ལྔར༔ རབ་ཏུ་དད་པས་ཕྱག་འཚལ་བསྟོད༔ བདེ་སྟོང་མཆོག་གི་རིག་འཛིན་དང༔ ཐུན་མོང་གྲུབ་བརྒྱད་དངོས་གྲུབ་སྩོལ༔ ཧྲཱིཿ རང་ཉིད་མཁའ་འགྲོའི་ཐུགས་ཀ་རུ༔ ཉི་ཟླའི་གྭའུ་ཁ་སྦྱོར་སྦུབས༔ བྃ་དམར་མཐའ་མར་སྔགས་གཡོན་བསྐོར༔ འོད་ཟེར་ཡར་འཕྲོས་རྒྱལ་ཀུན་གྱི༔ ༢༥༣༽བྱིན་རླབས་ནུས་པ་མ་ལུས་བསྡུས༔ མར་འཕྲོས་འགྲོ་བའི་ལས་སྒྲིབ་སྦྱངས༔ ཐམས་ཅད་བདེ་ལ་འགོད་པར་བསམ༔ སྣང་གྲགས་ལྷ་སྔགས་ཏིང་ངེ་འཛིན༔ མ་ཡེངས་མི་བསྒོམ་གཟེར་གྱིས་ནི༔ དཀྱིལ་འཁོར་གསུམ་གྱི་ངང་དུ་བཟླ༔ ཨོཾ་པདྨ་ཛྙཱ་ན་ཌཱ་ཀི་ནི་བྃ་ཧ་རི་ནི་ས་སརྦ་སིདྡྷི་ཕ་ལ་ཧཱུྃ༔ མ་ཡེངས་ཏིང་འཛིན་གསལ་པོ་ཡིས༔ རླུང་སེམས་འཇུག་པ་གཅིག་དྲིལ་ངང༔ བྱེ་བ་བཟླས་པས་མཁའ་འགྲོ་འགྲུབ༔ རླུང་སེམས་སྣང་བ་དབང་བསྡུས་ནས༔ དགའ་བཞིའི་འགྲོས་ལ་སློབ་པ་དང༔ སྟོང་བཞིའི་འོད་གསལ་མངོན་གྱུར་ནས༔ འཇའ་ལུས་ཆོས་སྐུ་ཐོབ་པར་ངེས༔ ས་མ་ཡ༔ རྒྱ་རྒྱ་རྒྱ༔ ( Dakini secret letter here) མན་ངག་གབ་པའི་ལས་ཚོགས་ནི༔ རང་ཉིད་མཁའ་འགྲོའི་ཐུགས་ཀ་ནས༔ འོད་ཟེར་གློག་ཞགས་ལྟར་འཕྲོས་པས༔ སངས་རྒྱས་ཆོས་དང་དགེ་འདུན་དང༔ པཎ་གྲུབ་རིག་འཛིན་ཐམས་ཅད་ཀུན༔ མ་ལུས་དབང་དུ་བསྡུས་པར་བསམ༔ ཨོཾ་པདྨ་ཛྙཱ་ན་ཌཱ་ཀི་ནི་བྃ་ཤུདྡྷ་དྷརྨ་སངྒ་པཱ་ཤཾ་ཀུ་རུ་ཡེ་སྭཱ་ཧཱཿ ཅེས་པ་འབུམ་ཚོ་གཅིག་བཟླས་འགྲུབ་པར་ངེས༔

ས་མ་ཡ༔ རྒྱ་རྒྱ་རྒྱ༔ སྐྱེ་འགྲོ་མི་དབང་ལ་སོགས་ཐམས་ཅད་ཀུནཿ དབང་དུ་བསྡུ་བར་འདོད་ན་འདི་ལྟར་རོ༔ རང་ཉིད་མཁའ་འགྲོའི་ཐུགས་ཀ་ནས༔ འོད་ཟེར་ལྕགས་ཀྱུའི་དབྱིབས་འཕྲོས་པས༔ རྒྱལ་པོ་བཙུན་མོ་བློན་འབངས་དང༔ མི་དབང་ལས་ཅན་མ་ལུས་པ༔ ༢༥༤༽ བདག་གི་དབང་དུ་འདུས་པར་བསམ༔ ཨོཾ་པདྨ་ཛྙཱ་ན་ཌཱ་ཀི་ནི་ཧ་ནྲྀཿཧྲིང་ཧྲིང་སྒུལ་སྒུལ་སྡུས་སྡུས་པཱ་ཤཾ་ཀུ་རུ་ཡེ་སྭཱ་ཧཱཿ ཅེས་པ་བརྒྱ་སྟོང་ལ་སོགས་བཟླ༔ དབང་དུ་འདུ་བར་ཐེ་ཚོམ་མེད༔ ས་མ་ཡ༔ རྒྱ་རྒྱ་རྒྱ༔ སྣང་སྲིད་མི་མིན་ལྷ་འདྲེ་ཀུན༔ རང་གི་དབང་དུ་འདུ་བའི་ཐབས༔ རང་ཉིད་མཁའ་འགྲོའི་ཐུགས་ཀ་ནས༔ འོད་ཟེར་སྣ་ཚོགས་འཕྲོས་པ་ཡིས༔ སྣང་སྲིད་ལྷ་འདྲེ་དྲེགས་པ་དང༔ ཀླུ་དབང་ལ་སོགས་དབང་བསྡུས་ནས༔ བཀའ་ཉན་ལས་བྱེད་ཚུལ་དུ་བསམ༔ ཨོཾ་པདྨ་ཛྙཱ་ན་ཌཱ་ཀི་ནི་རི་ཨ་ཡ་མ་དུ་རུ་ཙ་ཤ་ན་ལོ་ཀ་པཱ་ཤཾ་ཀུ་རུ་ཡེ་སྭཱ་ཧཱཿ ཅེས་པ་བརྒྱ་སྟོང་ཁྲི་སོགས་བཟླ༔ དེ་ཡིས་སྣང་སྲིད་དྲེགས་པའི་ཚོགས༔ མ་ལུས་བྲན་དུ་ཁོལ་བར་ངེས༔ ས་མ་ཡ༔ རྒྱ་རྒྱ་རྒྱ༔ ཟས་ནོར་ལོངས་སྤྱོད་དབང་སྡུད་བྱེད་པའི་ཐབས༔ རང་ཉིད་མཁའ་འགྲོའི་ཐུགས་ཀ་ནས༔ འོད་ཟེར་ལྕགས་ཞགས་རྣམ་པར་འཕྲོས༔ སྣང་སྲིད་ཟས་ནོར་ལོངས་སྤྱོད་དང༔ དཔལ་འབྱོར་བསོད་ནམས་ཐམས་ཅད་ཀུན༔ མ་ལུས་བདག་གི་དབང་བསྡུས་བསམ༔ ཨོཾ་པདྨ་ཛྙཱ་ན་ཌཱ་ཀི་ནི་བ་སུ་རཏྣ་ཀ་ན་ཁ་དྷེ་ལོ་ཀ་སརྦ་པཱ་ཤཾ་ཀུ་རུ་ཡེ་སྭཱ་ཧཱཿ ཅེས་པ་བརྒྱ་སྟོང་ལ་སོགས་བཟླ༔ ཟས་ནོར་དབང་ཞིང་ལོངས་སྤྱོད་ལྡན༔ ས་མ་ཡ༔ རྒྱ་རྒྱ་རྒྱ༔ བླ་ཚེ་བསོད་ནམས་ཉམས་པ་གསོ་བའི་ཐབས༔ རང་ཉིད་མཁའ་འགྲོའི་ཐུགས་ཀ་ནས༔ འོད་ཟེར་ཁ་དོག་སྣ་ལྔ་འཕྲོས༔ བདེ་གཤེགས་རྒྱལ་བ་སྲས་བཅས་ཀུན༔ ཚེ་དཔག་མེད་པའི་རྣམ་པ་ ༢༥༥༽ རུ༔ བྱོན་ནས་རང་ལ་སིབ་སིབ་ཐིམ༔ བླ་སྲོག་ཉམས་པ་སོར་ཆུད་ནས༔ འཆི་མེད་རིག་འཛིན་ཐོབ་པར་བསམ༔ ཨོཾ་པདྨ་ཛྙཱ་ན་ཌཱ་ཀི་ནི་ས་ཨ་ཡུརྫྙཱ་ན་པུཎྱེ་པུཥྚིཾ་པཱ་ཤཾ་ཀུ་རུ་ཡེ་སྭཱ་ཧཱཿ ཞེས་པ་བྱེ་བ་བཟླས་པ་ཡིས༔

བླ་ཚེ་ཉམས་པར་སོར་ཆུད་དེ༔ རྡོ་རྗེའི་སྐུ་མཆོག་ཐོབ་པར་འགྱུར༔ ས་མ་ཡ༔ རྒྱ་རྒྱ་རྒྱ༔ གཏེར་རྒྱ༔ སྦས་རྒྱ༔ གཏད་རྒྱ༔ གུ་ཧྱ༔ བརྡ་ཐིམ༔ ཅེས་ཡེ་ཤེས་མཁའ་འགྲོའི་སྒྲུབ་ཐབས་ལས་ཚོགས་དང་བཅས་པ་འདི་ཡང་རྨ་རྒྱལ་གངས་རིའི་ལྷ་ཡུལ་ནས་དགྲ་བླའི་གཙོ་བོ་དུང་གི་ཐོར་ཚུགས་ཀྱིས་བརྒྱན་པ་གཅིག་གིས་བརྡ་བསྟན་ཚེ་གནས་འདབས་བཀྲ་ཤིས་རྫོང་ནས་དག་པར་བྲིས་པ་གཅིག་བརྒྱུད་མ་གཏོགས་གཞན་ལ་མ་སྤེལ་གསང་བར་སྦས་ན་རྟགས་མཚན་ངེས་པར་གསལ་བར་ཐེ་ཚོམ་མེད༔ ཅེས་པ་འདི་ཡང་གཏེར་ཆེན་ཀརྨ་གླིང་པའི་ཕྲིན་ལས་ཀྱི་རོལ་པ་སྦས་པའི་རྣལ་འབྱོར་དམ་པ་སྤྲུལ་པའི་སྐུ་མཆོག་རིག་པ་འཛིན་པ་འཇིགས་བྲལ་ཆོས་ཀྱི་དབང་པོས་བཀའ་ཕེབས་ཚེ་ཞལ་ངོ་མི་ལྡོག་ཙམ་དུ་ཡོན་ཏན་མེད་པ་དུད་འགྲོ་ལྟ་བུའི་མ་ནུས་པ་དེ་ཝའི་མིང་ངམ། ཀལྤ་ལ་བྷ་དྲ་ཏཱ་རེའི་མིང་གིས་རྫུན་སྣང་གི་རི་མོར་བྲིས་པ་བཀྲ་ཤིས་དཔལ་འབར་བདེ་ལེགས་ཕུན་ཚོགས་ཤོག །། ༢༥༦༽